---
id: 6734e2dcb965e5ac0ea38e0f
title: Як будувати навчальні звички та ефективно працювати?
challengeType: 19
dashedName: how-can-you-build-effective-learning-habits-and-work-smarter
---

# --description--

Щоб завершити щось таке важливе, як навчальна програма freeCodeCamp, вам потрібно працювати не лише наполегливо, але й розумно.

За ці роки я спілкувався з тисячами людей, які навчилися програмувати і стали розробниками. Ось декілька порад, які їм допомогли.

Перша порада: задайте темп. Навчання програмуванню — це марафон, а не спринт. Пам’ятайте, що краще програмувати 30 хвилин щодня протягом тижня, ніж намагатися втиснути все навчання в один день. Це завдяки важливій ролі, яку відіграє сон в навчанні.

Навчальна програма freeCodeCamp інтегрує всі навчальні методи, які я згадував раніше: розподілені повторення, практика перемежування і активне повторення. Все, що вам потрібно зробити — сісти і послідовно працювати над навчальною програмою кожного дня.

Це легше сказати, ніж зробити. Більшість людей, які розпочнуть цю навчальну програму, у якийсь момент зупиняться. Сподіваюся, деякі з них повернуться і закінчать її в майбутньому. Але давайте поговоримо особисто про вас. Ми хочемо, щоб ви закінчили те, що почали. І моя найкраща порада — пам’ятати про власний темп.

Друга порада: рутина — це ваш друг. Якщо ви звикнете прокидатися на 30 хвилин раніше, ви встигнете трішки програмувати перед роботою. Після кількох тижнів таких дій це просто стане частиною вашої рутини. Для цього не потрібно багато думати або витрачати додаткову силу волі. Це просто те, що ви робите.

Я розумію, що ви, скоріш за все, зайняті. Я б хотів сказати, що є якась магічна книга, яку ви могли б купити, і цього було б достатньо. Причина, чому купівля книги приносить стільки задоволення, полягає в тому, що здається, ніби ви також купуєте час, щоб її прочитати. Але у вивченні коду немає ніякої магії. Вам потрібно вкладати час. Вам потрібно вкладати повтори на клавіатурі.

Скажу так: якщо ви можете програмувати навіть 30 хвилин на день, ви зробите серйозний прогрес протягом року.

Третя порада: використовуйте техніку Помодоро. Помодоро — це транскрибоване слово «помідор» з італійської мови. В Італії є таймери у вигляді помідорів, які ставляться на 25 хвилин.

Сідати за програмування нелегко. Це вимагає сили волі. Тому, щоб було легше сісти і почати програмувати, просто скажіть собі, що будете програмувати 25 хвилин. Встановіть таймер. Через 25 хвилин ви можете зробити перерву. Але до цього часу ви можете настільки заглибитись у програмування, що навіть не захочете перерви.

Техніка Помодоро значно полегшує початок.

Остання порада: не забувайте про сон. Ви будете вчитися краще, коли почуваєтеся найкраще. Сон відіграє важливу роль у тому, як навчається мозок. Я заохочую вас спати принаймні 8 годин щоночі.

Тепер ви готові зануритися в навчальну програму та почати працювати над отриманням сертифікації freeCodeCamp. Щасливого програмування!

# --questions--

## --text--

На чому наголошує порада «Задайте темп», щоб прогресувати в навчальній програмі?

## --answers--

Вивчати якомога більше за один день.

### --feedback--

Мова про те, щоб ставитись до програмування як до марафону, а не спринту.

---

Завершити навчальну програму без перерв.

### --feedback--

Мова про те, щоб ставитись до програмування як до марафону, а не спринту.

---

Трохи працювати кожного дня.

---

Часто зупинятись, коли стає важко.

### --feedback--

Мова про те, щоб ставитись до програмування як до марафону, а не спринту.

## --video-solution--

3

## --text--

Яка головна перевага додавання програмування до своєї рутини?

## --answers--

Це пришвидшує темп навчання.

### --feedback--

Подумайте, що відбувається, коли ви прокидаєтеся щодня на 30 хвилин раніше, щоб програмувати.

---

Це зменшує потребу у сні.

### --feedback--

Подумайте, що відбувається, коли ви прокидаєтеся щодня на 30 хвилин раніше, щоб програмувати.

---

Це допомагає зробити програмування звичкою, що вимагає менше сили волі.

---

Це усуває потребу в практиці чи повторенні.

### --feedback--

Подумайте, що відбувається, коли ви прокидаєтеся щодня на 30 хвилин раніше, щоб програмувати.

## --video-solution--

3

## --text--

Як техніка Помодоро допомагає розпочати програмувати?

## --answers--

Вона гарантує, що ви будете програмувати годинами без зупинки.

### --feedback--

Ви встановлюєте таймер на короткий фіксований проміжок часу, щоб перебити небажання починати.

---

Вона робить вас швидшим програмістом, суворо хронометруючи кожне натискання клавіатури.

### --feedback--

Ви встановлюєте таймер на короткий фіксований проміжок часу, щоб перебити небажання починати.

---

Вона автоматично визначає, над якими завданнями ви повинні працювати, усуваючи потребу в плануванні.

### --feedback--

Ви встановлюєте таймер на короткий фіксований проміжок часу, щоб перебити небажання починати.

---

Вона полегшує початок програмування, взявшись лише за 25 хвилин.

## --video-solution--

4
