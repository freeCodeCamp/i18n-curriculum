---
id: 671a87e6dcef5b5bd765e5ed
title: Повторення основ комп’ютера
challengeType: 24
dashedName: review-computer-basics
---

# --description--

## Основи комп’ютера, інтернету та інструментів розробника

- **Материнська плата** містить пам’ять, з’єднувачі та жорсткі диски, необхідні для роботи комп’ютера. Вона слугує основною платою для комп’ютера.
- **Центральний процесор** (англ. central processing unit, CPU) — це процесор, відповідальний за виконання інструкцій та обчислень.
- **Оперативна пам’ять** (англ. random access memory, RAM) — це тимчасове сховище даних для центрального процесора комп’ютера.
- **Жорсткий диск** (англ. hard disk drive, HDD) — це постійне сховище даних, яке використовується для зберігання інформації навіть при вимкненому комп’ютері.
- **Твердотілий накопичувач** (англ. solid state drive, SSD) — це енергонезалежна флешпам’ять, яку можна використовувати замість жорсткого диска.
- **Блок живлення** (англ. power supply unit, PSU) перетворює електроенергію з розетки у форму, якою може користуватись комп’ютер.
- **Графічний процесор** (англ. graphics processing unit, GPU) забезпечує відтворення візуалізації на екрані комп’ютера.
- **Різні типи інтернет-провайдерів**: інтернет-провайдер (англ. internet service provider, ISP) — це компанія, яка надає доступ до інтернету. Ці провайдери мають декілька типів (серед яких комутована лінія, DSL, кабель, оптоволокно та супутники).
- **Безпечні способи входу в систему**: до них належать використання надійного пароля, увімкнення двофакторної аутентифікації та користування менеджером паролів.
- **Інтегроване середовище розробки** (англ. integrated development environment, IDE) — це інструмент, який допомагає розробникам ефективно писати, тестувати та налагоджувати код.
- **Редактор коду** — це інструмент, який розробники використовують для написання та налагодження коду.
- **Git** — це популярна система контролю версій, яка дозволяє розробникам відстежувати зміни в коді і співпрацювати з іншими.
- **Хмарні сервіси для зберігання репозиторіїв**: репозиторій — це місце для зберігання файлів та історії версій проєкту. Популярними хмарними сервісами для зберігання репозиторіїв є GitHub, GitLab і Bitbucket.
- **Менеджери пакунків** — це інструменти, які допомагають розробникам спростити процес додавання, оновлення та видалення бібліотек і залежностей проєкту. Наприклад, npm, pip і Maven.
- **Тестувальні бібліотеки та фреймворки**: тестування в програмному забезпеченні проводиться для того, щоб переконатися, що код працює належним чином. Прикладами таких бібліотек та фреймворків є Jest, PHPUnit і JUnit.

## Робота з файлами, файловими системами та медіаформатами

- **Найкращі практики іменування файлів**: назви файлів мають бути легкими для розуміння. Наприклад, `about-us.html` є більш описовою назвою, ніж `page1.html`.
- **Кореневий каталог** — це каталог найвищого рівня в файловій системі. Каталог — це те саме, що папка.
- **Markdown** — це мова розмітки, яку зазвичай використовують для документації і файлів `README`. Файл `README` — це файл, який містить інформацію про проєкт (наприклад, як його встановити та використовувати).
- **`index.html`** представляє стандартну сторінку, яка відтворюється, коли користувач відвідує сайт.
- **Створення, переміщення та видалення файлів і папок за допомогою Explorer/Finder**: Explorer — це менеджер файлів для Windows, а Finder — це менеджер файлів для macOS. Ці інструменти можна використовувати для створення, переміщення та видалення файлів і папок.
- **Пошук файлів і папок**: Explorer та Finder надають функцію пошуку, завдяки якій можна знайти файли і папки на комп’ютері.
- **Типи файлів HTML, CSS і JS**: розширення `.html` використовують для HTML-файлів, `.css` — для CSS-файлів, а `.js` — для JavaScript-файлів.
- **Поширені формати зображень і графіки**: до поширених форматів зображення належать `JPEG` та `PNG`. `GIF` — ще один поширений формат, який підтримує анімацію. `SVG` — це формат для векторної графіки.
- **Поширені аудіо- та відеоформати**: для аудіофайлів найчастіше використовують `MP3`. Для відеофайлів найчастіше використовують `MP4`. Формат `MOV` був розроблений компанією Apple і використовується переважно для відеофайлів.
- **Поширені формати шрифтів**: для TrueType-шрифтів часто використовують формат `TTF`. Для вебшрифтів часто використовують формат `WOFF`. Наступником WOFF є `WOFF2`, який забезпечує краще стиснення.
- **ZIP** — це формат, який використовують для стиснення файлів та папок.

## Ефективне користування мережею

- **Веббраузер** — це програмне забезпечення, яке надає користувачам доступ до вебсайтів та їх перегляду в інтернеті.
- **Пошукова система** — це інструмент, який дозволяє користувачам шукати інформацію в інтернеті. Прикладами є Google, Bing та Yahoo.
- **Поширені веббраузери**: до них відносять Google Chrome, Mozilla Firefox та Microsoft Edge.
- **Загальні стратегії пошуку**: щоб знайти матеріал певного вебсайту, використовуйте `site:` з посиланням на вебсайт. Щоб знайти файл певного розширення, використовуйте `filetype:` з розширенням файлу. Щоб виключити результати, які містять певний термін, поставте мінус перед ним. Щоб включити результати, які містять певний термін, поставте плюс перед ним.

# --assignment--

Пригадайте поняття з теми «Основи комп’ютера».
