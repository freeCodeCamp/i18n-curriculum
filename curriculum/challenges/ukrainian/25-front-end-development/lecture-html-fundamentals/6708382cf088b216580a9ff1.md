---
id: 6708382cf088b216580a9ff1
title: Що таке ID та класи, і коли їх варто використовувати?
challengeType: 11
videoId: gM7Tngm3QXo
dashedName: what-are-ids-and-classes
---

# --description--

Перегляньте відео або прочитайте текстову версію та дайте відповіді на запитання нижче.

# --transcript--

Дізнаємось про ID та класи, і коли їх варто використовувати.

Атрибут `id` додає унікальний ідентифікатор до HTML-елемента. Ось приклад елемента `h1` з `id` зі значенням `title`:

```html
<h1 id="title">Movie Review Page</h1>
```

Ви можете звернутись до `id` зі значенням `title` в межах JavaScript або CSS. Ось приклад CSS зі зверненням до `id` зі значенням `title`, щоб змінити колір тексту на червоний:

```css
#title {
  color: red;
}
```

Решітка (`#`) перед `title` вказує комп’ютеру, що ви хочете виділити `id` з цим значенням. Назви `id` не можуть використовуватися більше одного разу і вони завжди мають бути унікальними. Ще одне зауваження: значення `id` не можуть містити пробілів. Ось приклад використання слів `main` та `heading` в значенні атрибута `id`:

```html
<h1 id="main heading">Main heading</h1>
```

Браузери сприймають цей пробіл як частину `id`, що може призвести до небажаних проблем при стилізації і в скриптах. Значення атрибута `id` можуть містити лише літери, цифри, підкреслення та дефіси.

На відміну від атрибута `id`, значення атрибута `class` не має бути унікальним і може містити пробіли. Ось приклад застосування класу під назвою `box` до елемента `div`:

```html
<div class="box"></div>
```

Якщо ви хочете додати декілька назв класів до елемента, їх просто потрібно розділити пробілом. Ось оновлений приклад застосування декількох класів до елемента `div`:

```html
<div class="box red-box"></div>
```

Щоб застосувати набір стилів до цього класу `box`, до нього можна звернутись в CSS. Ось приклад налаштування властивостей `width`, `height` та `border` для елемента з `class` під назвою `box`:

```css
.box {
  width: 200px;
  height: 200px;
  border: 2px solid black;
}
```

Крапка (`.`) перед `box` вказує комп’ютеру, що ви хочете виділити `class` з цим значенням. Коли код виконується, він буде шукати по HTML-документі всі елементи з цією назвою класу та застосує задані стилі.

Отже, що краще використовувати: `id` чи `class`? Класи краще використовувати, якщо потрібно застосувати набір стилів до багатьох елементів. Якщо потрібно виділити конкретний елемент, краще використовувати `id`, оскільки ці значення мають бути унікальними.

# --questions--

## --text--

Яке твердження про використання `id` та `class` є правильним?

## --answers--

Використовуйте `class`, якщо потрібно унікальний ідентифікатор, який має застосовуватись лише до одного елемента.

### --feedback--

Пам’ятайте, що `id` є унікальним і може використовуватися лише один раз у HTML-документі.

---

Використовуйте `id`, якщо треба унікальний ідентифікатор для конкретного елемента, а `class` — якщо хочете застосувати стилі або поведінку до декількох елементів.

---

Використовуйте `id`, якщо потрібно однаково стилізувати декілька елементів на різних частинах вебсторінки.

### --feedback--

Пам’ятайте, що `id` є унікальним і може використовуватися лише один раз у HTML-документі.

---

Використовуйте `id`, якщо потрібно застосувати стилі, які можна легко замінити іншими стилями в CSS.

### --feedback--

Пам’ятайте, що `id` є унікальним і може використовуватися лише один раз у HTML-документі.

## --video-solution--

2

## --text--

Що станеться, якщо в HTML використати однаковий `id` більше одного разу?

## --answers--

Це може призвести до небажаних результатів та проблем при спробі застосувати стилі або виділити елемент у JavaScript.

---

Програма зупиниться.

### --feedback--

Подумайте, як використання однакових `id` в HTML може вплинути на CSS та JavaScript.

---

Нічого не відбудеться.

### --feedback--

Подумайте, як використання однакових `id` в HTML може вплинути на CSS та JavaScript.

---

У вікні браузера з’явиться повідомлення з попередженням.

### --feedback--

Подумайте, як використання однакових `id` в HTML може вплинути на CSS та JavaScript.

## --video-solution--

1

## --text--

Яке з наведених нижче значень НЕ є правильним для атрибута `id`?

## --answers--

`id="heading"`

### --feedback--

Тільки класи можуть містити кілька окремих значень.

---

`id="main-heading"`

### --feedback--

Тільки класи можуть містити кілька окремих значень.

---

`id="main"`

### --feedback--

Тільки класи можуть містити кілька окремих значень.

---

`id="main heading"`

## --video-solution--

4
