---
id: 672995bda6c67e369aaf8588
title: Що таке список визначень і коли його використовувати?
challengeType: 19
dashedName: what-are-description-lists
---

# --description--

Списки визначень чудово підходять, щоб організовано і чітко надати терміни та їхні визначення (наприклад, як в словнику чи довіднику, що надають визначення слів).

Ось приклад списку визначень в HTML, який містить два терміни і визначення:

```html
<dl>
  <dt>HTML</dt>
  <dd>HyperText Markup Language</dd>
  <dt>CSS</dt>
  <dd>Cascading Style Sheets</dd>
</dl>
```

У цьому випадку термінами є абревіатури HTML та CSS, а визначеннями — їхня розшифровка. Визначенням також може бути пояснення або інша інформація, яка стосується терміну.

Щоб визначити список визначень, знадобиться три HTML-елементи. Перший — елемент `dl` (від англ. description list — список визначень), який є контейнером для всього списку. У прикладі можна побачити, що він обгортає всі інші елементи.

Наступний елемент — `dt` (від англ. description term — термін), по одному для кожного терміну. У цьому випадку список визначень містить два терміни (HTML та CSS), а отже два елементи.

Після кожного терміну ви знайдете елемент `dd` (від англ. description details — визначення), який містить визначення або іншу інформацію. У прикладі ними є «HyperText Markup Language» та «Cascading Style Sheets».

У браузері ви б побачили, що після терміну вказано його визначення. Визначення за замовчуванням розташовані трошки праворуч, щоб відрізнити їх.

Списки визначень не обмежуються термінами і визначеннями. Вони набагато універсальніші. Ось рецепт з двома інгредієнтами:

```html
<dl>
  <dt>Flour</dt>
  <dd>2 cups</dd>
  <dt>Sugar</dt>
  <dd>1/2 cup</dd>
</dl>
```

Повний список визначень знаходиться в елементі `dl`. Перший інгредієнт `Flour` знаходиться в елементі `dt`. Потім вказано його мірки: `2 cups`. Їх вказано в елементі `dd`, одразу ж після відповідного інгредієнта.

Таку ж структуру використано для інгредієнта `Sugar`. У цьому випадку рецепт містить лише два інгредієнти, але якби їх було більше, структура б повторювалась для кожного.

У браузері ви б побачили, що інгредієнти вирівняні за лівим краєм, а мірки розташовані трошки далі, щоб візуально розділити їх.

Списки визначень також використовують для технічної характеристики виробу, частих запитань, контактної інформації і метаданих. По суті, якщо ви маєте два уривки інформації у форматі ключ-значення (де перший уривок виступає міткою чи ключем, а інший — додатковою інформацією чи значенням), то можна використати список визначень.

# --questions--

## --text--

Який HTML-тег використовують, щоб визначити весь список визначень?

## --answers--

`dt`

### --feedback--

Пригадайте, який HTML-елемент містить всі інші елементи списку визначень.

---

`dd`

### --feedback--

Пригадайте, який HTML-елемент містить всі інші елементи списку визначень.

---

`dl`

---

`li`

### --feedback--

Think about the HTML element that contains all the other elements of a description list.

## --video-solution--

3

## --text--

Який HTML-тег використовують для терміну в списку визначень?

## --answers--

`dl`

### --feedback--

Пригадайте, який елемент використовують перед визначенням або іншою інформацією.

---

`dt`

---

`dd`

### --feedback--

Think about the elements of the description list that come before the details or definitions.

---

`li`

### --feedback--

Пригадайте, який елемент використовують перед визначенням або іншою інформацією.

## --video-solution--

2

## --text--

Який HTML-тег надає визначення або іншу важливу інформацію щодо терміну в списку визначень?

## --answers--

`dl`

### --feedback--

Пригадайте, який елемент надає додаткову інформацію щодо терміну.

---

`dt`

### --feedback--

Пригадайте, який елемент надає додаткову інформацію щодо терміну.

---

`dd`

---

`li`

### --feedback--

Think about the elements of a description list that provide additional details about the terms.

## --video-solution--

3
