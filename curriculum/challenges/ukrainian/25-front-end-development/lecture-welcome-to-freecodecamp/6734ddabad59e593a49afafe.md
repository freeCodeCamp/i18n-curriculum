---
id: 6734ddabad59e593a49afafe
title: Привітальне повідомлення від Квінсі
challengeType: 24
videoId: KwZkXwDUc1o
dashedName: welcome-message-from-quincy
---

# --description--

Перегляньте відео або прочитайте текстову версію та виконайте завдання нижче.

# --transcript--

Я — Квінсі Ларсон, вчитель та засновник freeCodeCamp.org.

Мета нашої організації — створити безоплатний навчальний матеріал, щоб допомогти людям вивчати математику, програмування та інформатику. Саме це ми і зробили.

Ця безоплатна підтверджена сертифікація складається з тисячі годин лекцій, інтерактивних лабораторних робіт та проєктів. Ви створите десятки застосунків з нуля.

Це справжнє програмування. Все повністю інтерактивне. Ви одразу будете застосовувати поняття, які вивчили. У процесі навчання ви отримаєте достатньо практики та повторення.

За останнє десятиліття тисячі людей, які навчалися програмувати за допомогою freeCodeCamp, стали розробниками. Багато з цих людей навіть не мають диплому.

Але не буду приховувати: вчитись програмувати важко. Ви проведете багато ночей і вихідних, вдосконалюючи свої навички за створенням проєктів.

Хороші новини полягають у тому, що спільнота freeCodeCamp завжди з вами. Ви можете отримати допомогу будь-коли, коли застрягнете. Просто використовуйте форум або дискорд freeCodeCamp. Або ж ви можете скористатися пошуком і переглянути тисячі публікацій, створених спільнотою.

У наступній лекції я поясню, як працюють навчальна програма та сертифікації freeCodeCamp.

# --assignment--

Відмітьте прапорець, вказуючи, що ви переглянули відео.
