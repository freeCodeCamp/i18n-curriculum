---
id: 66f6db08d55022680a3cfbc9
title: Що таке HTML і яка його роль у вебмережі?
challengeType: 11
videoId: Me-GFJKL-9E
dashedName: what-is-html
---

# --description--

Перегляньте відео або прочитайте текстову версію та дайте відповіді на запитання нижче.

# --transcript--

Що таке HTML і яка його роль у вебмережі?

HTML (англ. HyperText Markup Language — мова розмітки гіпертексту) — це мова розмітки для створення вебсторінок. Коли ви відвідуєте вебсайт і бачите його вміст (наприклад, абзаци, заголовки, посилання, зображення та відео) — це і є HTML. HTML представляє вміст і структуру вебсторінки за допомогою різних елементів. Ось приклад абзацу:

```html
<p>Hello</p>
```

Більшість елементів мають початковий і кінцевий теги. Іноді ці теги називають відкриваючим та закриваючим. Між цими двома тегами розташовано вміст. Це може бути текст або інші HTML-елементи. Як початковий, так і кінцевий тег починається з лівої кутової дужки (`<`) й закінчується правою кутовою дужкою (`>`), з назвою тегу між ними. Нижче наведено приклад початкового та кінцевого тегів абзацу:

```html
<p>
```

```html
</p>
```

Відмінністю початкового тегу від кінцевого є скісна риска (`/`), яка ставиться одразу після лівої кутової дужки у кінцевому тегу. У деяких HTML-елементів відсутній кінцевий тег. Їх називають порожніми елементами. Ось приклад зображення, яке є порожнім елементом:

```html
<img>
```

Зверніть увагу, що зображення не має кінцевого тегу і вмісту. Для порожніх елементів не передбачено вмісту, лише початковий тег. Для того, щоб відтворити зображення, до елемента потрібно додати декілька атрибутів. Атрибут — це спеціальне значення, яке використовують для налаштування поведінки HTML-елемента. Ось приклад зображення з атрибутом `src` (скорочено від source):

```html
<img src="image location" />
```

Атрибут `src` вказує адресу зображення. До зображень рекомендовано додавати ще один атрибут під назвою `alt`. Ось приклад зображення з атрибутами `src` та `alt`:

```html
<img src="example-cat-img-url" alt="Cat sleeping in the grass">
```

Атрибут `alt` додає короткого опису до зображень. У цьому випадку описом є «Cat sleeping in the grass».

Може виникнути питання: чи можна створити вебсайт, використовуючи лише HTML? Насправді це залежить від конкретного випадку. Для невеликого практичного проєкту, який відтворює лише текст і зображення, може бути достатньо лише HTML. Однак, якщо ви створюєте сучасний професійний вебсайт, вам знадобляться HTML, CSS та JavaScript.

HTML — для вмісту та структури. CSS — для стилізації. JavaScript — для додавання інтерактивності до вебсторінок. Хорошою аналогією є порівняння HTML, CSS та JavaScript з цілою будівлею. HTML уособлює блоки, бетон і арматуру, з яких будуються стіни. Це основа, що робить будівлю міцною. CSS — це дизайн інтер’єру та екстер’єру, який робить будинок красивим. JavaScript відповідає за електричну та водопровідну мережі, що забезпечує безперебійний доступ до води та електроенергії.

# --questions--

## --text--

Як розшифровується HTML?

## --answers--

HyperText Maker Language

### --feedback--

Перегляньте перші десять секунд відеолекції, де це обговорювалося.

---

HyperText Marker Language

### --feedback--

Перегляньте перші десять секунд відеолекції, де це обговорювалося.

---

HyperText Markdown Language

### --feedback--

Перегляньте перші десять секунд відеолекції, де це обговорювалося.

---

HyperText Markup Language

## --video-solution--

4

## --text--

Який варіант написання кінцевого тегу є правильним?

## --answers--

`<;p>`

### --feedback--

Згадайте додатковий символ для визначення тегів, окрім лівої та правої кутових дужок.

---

`<p>`

### --feedback--

Згадайте додатковий символ для визначення тегів, окрім лівої та правої кутових дужок.

---

`</p>`

---

`<///p/>`

### --feedback--

Згадайте додатковий символ для визначення тегів, окрім лівої та правої кутових дужок.

## --video-solution--

3

## --text--

Який з наведених атрибутів можна використати в елементі `img`?

## --answers--

`src`

---

`bold`

### --feedback--

Перегляньте відео з `1:37`, де йдеться про елемент `img` та відповідні атрибути.

---

`closing`

### --feedback--

Перегляньте відео з `1:37`, де йдеться про елемент `img` та відповідні атрибути.

---

`div`

### --feedback--

Перегляньте відео з `1:37`, де йдеться про елемент `img` та відповідні атрибути.

## --video-solution--

1
