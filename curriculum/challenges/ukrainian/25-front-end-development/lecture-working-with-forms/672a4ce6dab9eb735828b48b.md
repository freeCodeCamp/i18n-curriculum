---
id: 672a4ce6dab9eb735828b48b
title: Що таке валідація форми на клієнтській стороні?
challengeType: 11
videoId: Mt-e0DpxGXE
dashedName: what-is-client-side-form-validation-in-html-forms
---

# --description--

Перегляньте відео або прочитайте його текстову версію. Дайте відповіді на запитання нижче.

# --transcript--

Що таке валідація форми на клієнтській стороні?

Якщо користувач заповнює форму на вебсайті, то важливо, щоб вхідні дані були у правильному форматі. Елементи форми в HTML мають багато вбудованих валідацій, які можна використовувати для перевірки даних. Таким чином користувач зможе виправити помилки, перш ніж дані буде надіслано і оброблено сервером.

«Клієнтська сторона» стосується всього, що відбувається на комп’ютері або пристрої користувача (наприклад, частина вебсайту чи застосунку, з якою взаємодіють напряму). Сюди належать макет, дизайн та будь-які інтерактивні функції.

«Серверна сторона» стосується всього, що відбувається на сервері, комп’ютері чи системі, на яких розміщено вебсайт або застосунок. Сюди належать обробка даних, робота застосунків та обробка запитів від користувачів.

Клієнтська сторона важлива, але валідація на серверній стороні потрібна для додаткової безпеки. Зловмисні користувачі можуть обходити валідацію на клієнтській стороні, тому важливі заходи із серверної сторони. Ви дізнаєтесь більше про це в наступних модулях. Наразі розглянемо декілька прикладів валідації на клієнтській стороні.

Однією з найпоширеніших вбудованих валідацій є атрибут `required` в текстовому полі. Атрибут `required` вказує, що користувач має заповнити певну частину форми перш ніж надіслати її. Ось приклад атрибута `required`, використаного в полі для введення електронної пошти:

```html
<form action="">
  <label for="email">Email Address (Required field):</label>
  <input required type="email" name="email" id="email" />
  <button type="submit">Submit Form</button>
</form>
```

Якщо користувач натисне на кнопку `Submit Form`, не ввівши електронну пошту, то з’явиться повідомлення, що поле є обов’язковим, а форму не буде надіслано. Кожен браузер має власний стиль для цього повідомлення.

Ще одна перевага використовувати поля для введення електронної пошти: вони перевіряють, чи правильно відформатована пошта. Наприклад, якщо користувач введе випадкові слова і спробує надіслати форму, то браузер повідомить його, що відсутній символ `@`. Важливо зазначити, що базова валідація браузерів перевіряє лише стандартні електронні пошти. Можна застосувати й додаткову валідацію, про яку дізнаєтесь в наступних модулях.

Ще один метод валідації — використання атрибутів `minlength` та `maxlength`. Ось приклад додаткової валідації:

```html
<form action="">
  <label for="email">Email Address (Required field):</label>
  <input
    required
    type="email"
    name="email"
    id="email"
    minlength="4"
    maxlength="64"
  />
  <button type="submit">Submit Form</button>
</form>
```

Атрибути `minlength` та `maxlength` встановлюють мінімальну і максимальну кількість символів у полі для введення електронної пошти. Якщо користувач не введе мінімальної кількості або перевищить її, то з’явиться відповідне повідомлення.

# --questions--

## --text--

Яке завдання атрибутів `minlength` та `maxlength` в текстових полях?

## --answers--

Контролювати розмір тексту в текстовому полі.

### --feedback--

Назви атрибутів підказують для чого їх використовують.

---

Встановлювати мінімальну і максимальну кількість символів у текстовому полі.

---

Визначати ширину текстового поля на сторінці.

### --feedback--

Назви атрибутів підказують для чого їх використовують.

---

Вказувати максимальну кількість символів, які можна ввести в `textarea`.

### --feedback--

Назви атрибутів підказують для чого їх використовують.

## --video-solution--

2

## --text--

Який атрибут вказує, що поле є обов’язковим?

## --answers--

`required`

---

`size`

### --feedback--

Одна з назв підказує, що робить цей атрибут.

---

`minlength`

### --feedback--

Одна з назв підказує, що робить цей атрибут.

---

`autoplay`

### --feedback--

Одна з назв підказує, що робить цей атрибут.

## --video-solution--

1

## --text--

Що відбудеться, якщо користувач спробує надіслати значення без символа `@` у полі для введення електронної пошти?

## --answers--

Програма зупиниться.

### --feedback--

Перегляньте середину відео, де це обговорювалося.

---

Форму буде надіслано без проблем.

### --feedback--

Перегляньте середину відео, де це обговорювалося.

---

Нічого не відбудеться.

### --feedback--

Перегляньте середину відео, де це обговорювалося.

---

З’явиться повідомлення, що у вхідних даних відсутній символ `@`.

## --video-solution--

4
