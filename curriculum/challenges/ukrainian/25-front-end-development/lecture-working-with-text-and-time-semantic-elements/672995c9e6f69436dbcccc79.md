---
id: 672995c9e6f69436dbcccc79
title: Як цитувати текст в HTML?
challengeType: 11
videoId: u3BtCj9caak
dashedName: how-do-block-and-inline-quotes-work-in-html
---

# --description--

Перегляньте відео або прочитайте його текстову версію. Дайте відповіді на запитання нижче.

# --transcript--

Як цитувати текст в HTML?

У HTML доступні елементи, які відрізняють цитований текст від іншого вмісту. Це надає цитованому тексту формат, який легко впізнати.

Щоб надати текст, процитований з іншого джерела, використовуйте елемент `blockquote`. Переважно його використовують для довгого тексту. Якщо джерело має адресу, її можна вказати за допомогою атрибута `cite`. Значенням цього атрибута має бути дійсне посилання. Ось приклад елемента `blockquote`:

```html
<blockquote cite="https://www.freecodecamp.org/news/learn-to-code-book/">
  "Can you imagine what it would be like to be a successful developer? To have built software systems that people rely upon?"
</blockquote>
```

Цей елемент має атрибут `cite`. Значенням атрибута `cite` є посилання на джерело. Хоча цей атрибут не змінює вигляд процитованого тексту, він дуже корисний для надання додаткової інформації читачам екрана та пошуковим системам. У браузері ви побачите, що текст трохи відступає.

Якщо ви хочете виділити цитату лапками, їх потрібно додати безпосередньо до тексту. Цей текст можна написати в елементі `blockquote`, як у прикладі вище, або використати один чи більше елементів-абзаців. Це зручно, якщо текст містить декілька абзаців, які потрібно зберегти разом. Ось приклад з чотирма абзацами:

```html
<blockquote cite="https://www.freecodecamp.org/news/learn-to-code-book/">
  <p>Build your projects. Show them to your friends. Build projects for your friends.</p>
  <p>Build your network. Help the people you meet along the way. What goes around comes around. You'll get what's coming to you.</p>   
  <p>It is not too late. Life is long.</p>
  <p>You will look back on this moment years from now and be glad you made a move.</p>
</blockquote>
```

Всі абзаци знаходяться в одному елементі, а отже є частиною однієї цитати. Як бачите, елемент має атрибут `cite` з посиланням на джерело. У браузері ви б помітили, що чотири абзаци вирівняні один до одного, але відступають відносно контейнера.

Наразі, щоб вказати джерело цитати, я використовував атрибут `cite`, але він не показує джерело користувачу. Він працює лише поза лаштунками.

Якщо ви хочете вказати джерело візуально, то можете додати елемент `cite` поза межами елемента `blockquote`. Він відрізняється від атрибута `cite`. Елемент `cite` — це HTML-елемент, який можна використовувати для назви згаданої роботи (наприклад, книги, статті, пісні, фільму, вебсайту чи наукової роботи). Ось приклад:

```html
<div>
  <blockquote cite="https://www.freecodecamp.org/news/learn-to-code-book/">
    Can you imagine what it would be like to be a successful developer? To have built software systems that people rely upon?
  </blockquote>
  <p>—Quincy Larson, <cite>How to Learn to Code and Get a Developer Job [Full Book].</cite></p>
</div>
```

Елемент `blockquote` містить процитований текст. А під ним можна побачити елемент-абзац з ім’ям автора та елементом `cite`. Елемент `cite` містить назву книги, з якої взято текст.

Тепер у браузері чітко видно джерело, тож ви побачите, що цитата походить з книги, автором якої є Квінсі Ларсон. Назва цієї книги — `How to Learn to Code and Get a Developer Job`.

Елемент `blockquote` потрібно використовувати лише для цитування довгих цитат. Але бувають випадки, коли потрібно процитувати лише декілька слів.

Саме для цього призначений елемент `q`. Його використовують для коротких цитат з інших джерел. Більшість сучасних браузерів автоматично додають лапки навколо цитати, якщо використано цей елемент. Ось приклад:

```html
<p>
  As Quincy Larson said,
  <q cite="https://www.freecodecamp.org/news/learn-to-code-book/">
    Momentum is everything.
  </q>
</p>
```

Ви бачите елемент-абзац, який містить текст. Частиною тексту є цитата, яка знаходиться в елементі `q`. Ви також можете додати атрибут `cite`, щоб вказати джерело.

Він працює точно так само, як і з елементом `blockquote`. Ви не помітите візуальних змін, але читачі екрана та пошукові системи отримають більше інформації про цитату.

У браузері ви побачите, що процитований текст є частиною абзацу і оточений лапками. Більшість сучасних браузерів автоматично додадуть ці лапки.

Яка різниця між цими елементами? Використовуйте `blockquote` для довгих цитат з інших джерел, а `q` — для коротких цитат з інших джерел, які мають бути частиною наявних абзаців.

# --questions--

## --text--

Який HTML-елемент використовують, щоб процитувати довгі цитати з інших джерел?

## --answers--

`q`

### --feedback--

Пригадайте розглянуті типи елементів. Подумайте, який з них відтворює цитату як блок з відступом.

---

`blockquote`

---

`cite`

### --feedback--

Пригадайте розглянуті типи елементів. Подумайте, який з них відтворює цитату як блок з відступом.

---

`p`

### --feedback--

Пригадайте розглянуті типи елементів. Подумайте, який з них відтворює цитату як блок з відступом.

## --video-solution--

2

## --text--

Яке головне завдання елемента `cite` в HTML?

## --answers--

Відтворювати коротке цитування.

### --feedback--

Пригадайте, як застосовують елемент `cite` відносно креативних робіт.

---

Вказувати посилання на джерело цитати.

### --feedback--

Пригадайте, як застосовують елемент `cite` відносно креативних робіт.

---

Вказувати назву використаної роботи.

---

Відтворювати довге цитування.

### --feedback--

Пригадайте, як застосовують елемент `cite` відносно креативних робіт.

## --video-solution--

3

## --text--

Який атрибут використовують, щоб вказати посилання на джерело цитати?

## --answers--

`href`

### --feedback--

Пригадайте розглянуті елементи, а також як вказувати посилання на джерело.

---

`src`

### --feedback--

Пригадайте розглянуті елементи, а також як вказувати посилання на джерело.

---

`title`

### --feedback--

Пригадайте розглянуті елементи, а також як вказувати посилання на джерело.

---

`cite`

## --video-solution--

4
