---
id: 67083868d5fdcb17bf8c14bd
title: Що таке сутності в HTML і які поширені приклади?
challengeType: 11
videoId: brTVRzirTGM
dashedName: what-are-html-entities
---

# --description--

Перегляньте відео або прочитайте його текстову версію. Дайте відповіді на запитання нижче.

# --transcript--

Дізнаємось про сутності в HTML.

HTML-сутність (або позначення символів) — це набір символів, які використовують для представлення спеціального символу в HTML. Цей приклад містить абзац з вкладеним елементом-зображенням:

```html
<p>This is an <img /> element</p>
```

Текстом на екрані має бути `This is an <img/> element`. Однак зараз наявний текст `This is an element`. Причина в тому, що HTML-парсер бачить, що після символа «менше» (`<`) є назва тегу, тому сприймає його як елемент.

Щоб розв’язати цю проблему, можна використати HTML-сутність. Ось оновлений приклад, де використано правильні сутності символів «менше» і «більше» (`>`).

```html
<p>This is an &lt;img /&gt; element</p>
```

Ці типи позначення символів відомі як іменовані. Іменовані позначення починаються з амперсанда (`&`) і закінчуються крапкою з комою (`;`). HTML-парсер не сплутає іменовані позначення символів з фактичним HTML-елементом. Ось так виглядає оновлений абзац на сторінці: `This is an <img/> element`. Тепер користувачі зможуть побачити всю синтаксичну конструкцію елемента-зображення так, як ви хотіли.

Інший тип позначення символів — це десяткове позначення. Ось приклад десяткового позначення символу «менше»:

```html
&#60;
```

Це позначення символів починають з амперсанда і решітки (`#`), після яких пишуть одну або більше цифр, та закінчують крапкою з комою.

Останній тип позначення символів — це шістнадцяткове позначення. Ось приклад шістнадцяткового позначення символу «менше»:

```html
&#x3C;
```

Це позначення символів починають з амперсанда, решітки та літери `x`. Потім пишуть один або більше шістнадцяткових знаків з системи ASCII, і закінчують крапкою з комою.

Які ще приклади використання сутностей в HTML? Їх часто використовують для знаку охорони авторського права (`©`), лапок (`"`), торгової марки (`™`) і амперсанду.

# --questions--

## --text--

Що таке сутність (позначення символів) в HTML?

## --answers--

Набір шрифтів з Google.

### --feedback--

Пам’ятайте, що HTML має спеціальні символи, які потребують іншого способу написання. До таких символів належать «більше» і «менше».

---

Група зображень та підписів.

### --feedback--

Пам’ятайте, що HTML має спеціальні символи, які потребують іншого способу написання. До таких символів належать «більше» і «менше».

---

Набір символів, які представляють JavaScript-код.

### --feedback--

Пам’ятайте, що HTML має спеціальні символи, які потребують іншого способу написання. До таких символів належать «більше» і «менше».

---

Набір символів, які представляють спеціальний символ в HTML.

## --video-solution--

4

## --text--

Як називаються три типи позначення символів?

## --answers--

Іменоване, римське та шістнадцяткове.

### --feedback--

Перегляньте середину відео, де обговорено різні позначення символів.

---

Вісімкове, іменоване та бінарне.

### --feedback--

Перегляньте середину відео, де обговорено різні позначення символів.

---

Іменоване, десяткове та шістнадцяткове.

---

Асиметричне, десяткове та шістнадцяткове.

### --feedback--

Перегляньте середину відео, де обговорено різні позначення символів.

## --video-solution--

3

## --text--

Який синтаксис для іменованого позначення символів є правильним?

## --answers--

`&amp;`

---

`;amp;`

### --feedback--

Перегляньте початок відео, де надано приклади іменованих позначень.

---

`&amp>>`

### --feedback--

Перегляньте початок відео, де надано приклади іменованих позначень.

---

`&amp&`

### --feedback--

Перегляньте початок відео, де надано приклади іменованих позначень.

## --video-solution--

1
