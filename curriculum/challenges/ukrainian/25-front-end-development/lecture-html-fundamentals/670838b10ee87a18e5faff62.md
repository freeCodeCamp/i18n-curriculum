---
id: 670838b10ee87a18e5faff62
title: Яка роль елемента script в HTML і як його можна використати для прив’язки зовнішнього JavaScript-файлу?
challengeType: 11
videoId: nNCwy4QUh8Q
dashedName: what-is-the-role-of-the-script-element-in-html
---

# --description--

Перегляньте відео або прочитайте його текстову версію. Дайте відповіді на запитання нижче.

# --transcript--

Дізнаємось про елемент `script` і як його можна використати для прив’язки зовнішнього JavaScript-файлу.

Елемент `script` використовують, щоб вставити виконуваний код. Більшість розробників використовують його для виконання JavaScript. JavaScript використовують, щоб додати інтерактивність до вебсторінки. Це можуть бути інтерактивні ігри, слайдери із зображеннями і динамічні форми, які перевіряють вхідні дані в реальному часі. Ось приклад використання елемента `script` у HTML-документі:

```html
<body>
  <script>
    alert("Welcome to freeCodeCamp");
  </script>
</body>
```

У цьому прикладі є `alert` з повідомленням `Welcome to freeCodeCamp`. Коли сторінка завантажиться, з’явиться вікно з повідомленням. Тоді користувач зможе натиснути на кнопку OK, щоб закрити повідомлення.

Технічно, ви можете писати весь JavaScript в межах тегів `script`, але краще прив’язати зовнішній JavaScript-файл. Ось приклад використання елемента `script` для прив’язки зовнішнього JavaScript-файлу:

```html
<script src="path-to-javascript-file.js"></script>
```

Тут використано атрибут `src`, щоб вказати розташування зовнішнього JavaScript-файлу. `src` означає «джерело» (від англ. source). Весь JavaScript не рекомендують розташовувати в HTML-документі через розмежування повноважень. Розмежування повноважень — це принцип, за яким програми розподілені на окремі розділи, і кожен розділ розв’язує окрему задачу. У цьому випадку ми хочемо відокремити JavaScript від HTML.

# --questions--

## --text--

Який атрибут використовують, щоб прив’язати зовнішній JavaScript-файл?

## --answers--

Атрибут `div`.

### --feedback--

Зверніть увагу на атрибут, який вказує розташування JavaScript-файлу.

---

Атрибут `defer`.

### --feedback--

Зверніть увагу на атрибут, який вказує розташування JavaScript-файлу.

---

Атрибут `async`.

### --feedback--

Зверніть увагу на атрибут, який вказує розташування JavaScript-файлу.

---

Атрибут `src`.

## --video-solution--

4

## --text--

Що таке розмежування повноважень?

## --answers--

Забезпечення чітких обов’язків для всіх членів команди.

### --feedback--

Перегляньте кінець відео, де згадували розмежування повноважень.

---

Принцип, за яким програми розподілені на окремі розділи, і кожен розділ розв’язує окрему задачу.

---

Об’єднання всіх аспектів програми в один модуль з метою простоти.

### --feedback--

Перегляньте кінець відео, де згадували розмежування повноважень.

---

Розподіл завдань серед членів команди без врахування можливого впливу одне на одного.

### --feedback--

Перегляньте кінець відео, де згадували розмежування повноважень.

## --video-solution--

2

## --text--

Який синтаксис прив’язки зовнішнього JavaScript-файлу є правильним?

## --answers--

`<script div="path-to-javascript-file.js"></script>`

### --feedback--

Перегляньте кінець відео, де згадували прив’язку зовнішніх файлів.

---

`<script alt="path-to-javascript-file.js"></script>`

### --feedback--

Перегляньте кінець відео, де згадували прив’язку зовнішніх файлів.

---

`<script src="path-to-javascript-file.js"></script>`

---

`<script defer="path-to-javascript-file.js"></script>`

### --feedback--

Перегляньте кінець відео, де згадували прив’язку зовнішніх файлів.

## --video-solution--

3
