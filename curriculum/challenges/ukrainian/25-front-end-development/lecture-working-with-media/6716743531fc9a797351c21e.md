---
id: 6716743531fc9a797351c21e
videoId: E652pcln6EQ
title: Що таке замінений елемент і які приклади?
challengeType: 11
dashedName: what-are-replaced-elements
---

# --description--

Перегляньте відео або прочитайте його текстову версію. Дайте відповіді на запитання нижче.

# --transcript--

Що таке замінений елемент і які приклади?

Замінений елемент — це елемент, вміст якого визначений зовнішнім ресурсом, а не самим CSS. CSS (каскадні таблиці стилів) використовують, щоб стилізувати вебсторінку. До поширених прикладів замінених елементів належать img, iframe та video.

За допомогою замінених елементів можна контролювати розташування або макет елемента. Але CSS не може напряму змінити вміст цього елемента. Це легше пояснити на прикладах. Розглянемо елемент, що вбудовує зображення на вебсторінку:

```html
<img src="example-img-url" alt="Descriptive text goes here">
```

Сам елемент замінюється зовнішнім об’єктом, тобто зображенням. CSS може контролювати розташування зображення або використання фільтру на ньому, але не може змінити саме зображення. Розгорнутішим прикладом може бути елемент `iframe`, який вбудовує зовнішній сайт на вебсторінку:

```html
<iframe src="https://www.example.com" title="Example Site"></iframe>
```

Зазвичай елемент `iframe` використовують, щоб вбудувати карти або відео з YouTube. Сам елемент замінюється зовнішнім об’єктом, тобто сайтом. CSS може змінювати розташування вбудованого сайту, але не може змінити його вміст. Зануримось глибше: якщо вбудований сайт містить елемент `h1`, то CSS не зможе стилізувати його. Ви не можете змінити розмір, колір шрифту тощо.

Існують й інші замінені елементи, серед яких `video` та `embed`. До того ж деякі елементи поводяться як замінені за певних обставин. Ось приклад елемента `input` з атрибутом `type` зі значенням `image`:

```html
<input type="image" alt="Descriptive text goes here" src="example-img-url">
```

Такий елемент `input` вважається заміненим, а ось інші елементи `input` (наприклад, `text` або `email`) — ні.

# --questions--

## --text--

Що можна стилізувати в заміненому елементі?

## --answers--

Розмір шрифту.

### --feedback--

Ви можете змінити розташування елемента на сторінці.

---

Макет або розташування.

---

Колір обраного тексту.

### --feedback--

Ви можете змінити розташування елемента на сторінці.

---

Все.

### --feedback--

Ви можете змінити розташування елемента на сторінці.

## --video-solution--

2

## --text--

Чим замінюється замінений елемент?

## --answers--

Зовнішнім об’єктом.

---

Іншим елементом.

### --feedback--

Елемент замінюється чимось, що знаходиться поза межами сайту.

---

Певним CSS.

### --feedback--

Елемент замінюється чимось, що знаходиться поза межами сайту.

---

Асемблером.

### --feedback--

Елемент замінюється чимось, що знаходиться поза межами сайту.

## --video-solution--

1

## --text--

Що з переліченого є заміненим елементом?

## --answers--

`h1`

### --feedback--

Перегляньте першу хвилину відео, де надавали приклади замінених елементів.

---

`p`

### --feedback--

Перегляньте першу хвилину відео, де надавали приклади замінених елементів.

---

`iframe`

---

`a`

### --feedback--

Перегляньте першу хвилину відео, де надавали приклади замінених елементів.

## --video-solution--

3
