---
id: 672995e43674fb3775b9ec5d
title: Як відтворити адресу в HTML?
challengeType: 11
videoId: P1OCt7x5zSA
dashedName: how-do-you-display-addresses-in-html
---

# --description--

Перегляньте відео або прочитайте його текстову версію. Дайте відповіді на запитання нижче.

# --transcript--

Як відтворити адресу в HTML?

Елемент `address` використовують, щоб додати до вебсторінки розділ з контактною інформацією. Цей елемент універсальний і може бути використаним для бізнесу, особистих сторінок тощо.

Якщо мова заходить про створення розділу з контактною інформацією, використовуйте семантичний елемент `address`, а не загальний елемент `div`.

Ось приклад елемента `address` з контактною інформацією компанії:

```html
<address>
  <h2>Company Name</h2>
  <p>
    1234 Elm Street<br />
    Springfield, IL 62701<br />
    United States
  </p>
  <p>Phone: <a href="tel:+15555555555">+1 (555) 555-5555</a></p>
  <p>Email: <a href="mailto:contact@company.com">contact@company.com</a></p>
</address>
```

Приклад містить назву, фізичну адресу, номер телефону і електронну пошту компанії. Для фізичної адреси використано елемент `br`, щоб вулиця, місто і країна були в різних рядках.

Для номера телефону використано елемент-посилання з атрибутом `href`, значення якого є номером. Значення `tel:+` атрибута `href` створює активне посилання, при натисканні якого буде здійснено виклик на пристроях, які підтримують цю функцію.

Для електронної пошти використано інший елемент-посилання з атрибутом `href` зі значенням посилання `mailto`. У HTML-документах використовують посилання `mailto`, щоб дозволити користувачам відкрити новий електронний лист у бажаному поштовому клієнті.

Один з мінусів посилань `mailto` — користувачі часто можуть вважати їх за спам. На жаль, багато спамерів використовують цю опцію в електронних листах. Тож пам’ятайте про це, якщо використовуєте дану функцію.

# --questions--

## --text--

Для чого використовують елемент `address`?

## --answers--

Щоб визначити розділ з навігацією сторінки.

### --feedback--

Назва цього елемента підказує, яку інформацію він містить.

---

Щоб надати розділ з контактною інформацією.

---

Щоб встановити стиль шрифту певного розділу на сторінці.

### --feedback--

Назва цього елемента підказує, яку інформацію він містить.

---

Щоб згрупувати вміст для CSS-стилізації.

### --feedback--

Назва цього елемента підказує, яку інформацію він містить.

## --video-solution--

2

## --text--

Для чого використовують посилання `mailto`?

## --answers--

Щоб направити користувача на вебсторінку.

### --feedback--

Перегляньте кінець відео, щоб пригадати приклади того, як працює `mailto`.

---

Щоб створити посилання для завантаження файлу.

### --feedback--

Перегляньте кінець відео, щоб пригадати приклади того, як працює `mailto`.

---

Щоб направити користувача на інший вебсайт.

### --feedback--

Перегляньте кінець відео, щоб пригадати приклади того, як працює `mailto`.

---

Щоб дозволити користувачам відкрити новий електронний лист у бажаному поштовому клієнті.

## --video-solution--

4

## --text--

Який мінус використання посилань `mailto`?

## --answers--

Ці посилання є об’єктом спамерів, які надсилають листи користувачам.

---

Ці посилання автоматично створюють вебсторінку.

### --feedback--

Подумайте про зловмисників, які отримують доступ до цих посилань.

---

Ці посилання покращують оптимізацію вебсайту.

### --feedback--

Подумайте про зловмисників, які отримують доступ до цих посилань.

---

Ці посилання пришвидшують завантаження вебсайту.

### --feedback--

Подумайте про зловмисників, які отримують доступ до цих посилань.

## --video-solution--

1
