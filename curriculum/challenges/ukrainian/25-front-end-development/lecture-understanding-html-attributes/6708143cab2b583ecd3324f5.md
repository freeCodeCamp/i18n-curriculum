---
id: 6708143cab2b583ecd3324f5
title: Що таке атрибут і як він працює?
challengeType: 11
videoId: zUCIsEDCIMU
dashedName: what-are-attributes
---

# --description--

Перегляньте відео або прочитайте його текстову версію. Дайте відповіді на запитання нижче.

# --transcript--

Атрибут — це значення, написане в початковому тегу HTML-елемента. Атрибути надають додаткову інформацію про елемент або визначають його поведінку. Ось базовий синтаксис атрибута:

```html
<element attribute="value"></element>
```

Після назви атрибута стоїть знак «дорівнює» (`=`) і значення в лапках. Залежно від атрибута, значенням може бути рядок або число.

Розглянемо декілька прикладів поширених атрибутів у HTML. Розпочнемо з атрибута `href`, який вказує посилання:

```html
<a href="https://www.example-website.com">Visit our website</a>
```

Посилання без цього атрибута не працюватиме, оскільки не буде місця призначення. Тому, щоб посилання було функціональним, потрібно використовувати атрибут `href`. До інших поширених атрибутів відносять `src` (скорочено від англ. source) та `alt` (скорочено від англ. alternative), які використовують, щоб визначити джерело зображення і надати йому альтернативний опис:

```html
<img src="image.jpg" alt="A beautiful image" />
```

Подібно до `href`, атрибут `src` є обов’язковим, оскільки він вказує зображення, яке потрібно відтворити. Атрибут `alt` не є обов’язковим, але рекомендований з метою доступності. Доступність — це створення умов, за яких всі люди (включно з тими, хто має порушення) можуть користуватись вебсайтами, застосунками і фізичними просторами. У наступних лекціях ви дізнаєтесь більше про доступність.

Деякі атрибути мають унікальний синтаксис. Наприклад, атрибут `checked`:

```html
<input type="checkbox" checked />
```

Цей приклад має елемент `input` з атрибутом `type` зі значенням `checkbox`. Елементи `input` збирають дані від користувачів, а атрибут `type` визначає тип цих даних. У цьому випадку вхідними даними є прапорець. У наступних лекціях ви дізнаєтесь більше про вхідні дані. Атрибут `checked` вказує, що прапорець має бути попередньо вибраним за замовчуванням. Атрибут `checked` не потребує значення. Якщо він присутній, то прапорець буде вибраним. Якщо ні, то прапорець не буде вибраним. Цей атрибут відомий як булевий (або логічний). У розділі «JavaScript» ви дізнаєтесь більше про булеві значення. HTML має декілька поширених булевих атрибутів, серед яких `disabled`, `readonly` та `required`. Ці атрибути вказують стан елемента: активний, доступний лише для читання або обов’язковий.

HTML має безліч атрибутів, які використовують для налаштування поведінки та зовнішнього вигляду елементів на вебсторінці. Для створення інтерактивного та доступного вебвмісту важливо розуміти, як користуватись атрибутами. У наступних лекціях ви дізнаєтесь більше про атрибути в HTML, а також як їх ефективно використовувати в проєктах.

# --questions--

## --text--

Який з наведених атрибутів є булевим?

## --answers--

`src`

### --feedback--

Перегляньте кінець відео, де обговорювали поширені булеві атрибути.

---

`href`

### --feedback--

Перегляньте кінець відео, де обговорювали поширені булеві атрибути.

---

`disabled`

---

`alt`

### --feedback--

Перегляньте кінець відео, де обговорювали поширені булеві атрибути.

## --video-solution--

3

## --text--

Яка роль атрибута в HTML?

## --answers--

Атрибути надають додаткову інформацію та допомагають визначити поведінку HTML-елементів.

---

Атрибути змінюють колір фону елемента.

### --feedback--

Перегляньте початок відео, де обговорювали визначення атрибутів.

---

Атрибути змінюють розмір шрифту елемента.

### --feedback--

Перегляньте початок відео, де обговорювали визначення атрибутів.

---

Атрибути додають JavaScript-функціональність до елемента.

### --feedback--

Перегляньте початок відео, де обговорювали визначення атрибутів.

## --video-solution--

1

## --text--

Який з наведених синтаксисів булевого атрибута є правильним?

## --answers--

`<input type="checkbox" checked>`

---

`<input type="checkbox" checked="on">`

### --feedback--

Перегляньте кінець відео, де обговорювали атрибут `checked`.

---

`<input type="checkbox" checked="off">`

### --feedback--

Перегляньте кінець відео, де обговорювали атрибут `checked`.

---

`<input type="checkbox" checked="isChecked">`

### --feedback--

Перегляньте кінець відео, де обговорювали атрибут `checked`.

## --video-solution--

1
