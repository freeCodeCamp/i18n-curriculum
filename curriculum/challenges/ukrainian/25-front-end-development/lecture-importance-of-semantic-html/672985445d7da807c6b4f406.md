---
id: 672985445d7da807c6b4f406
title: Чому важливо дотримуватись ієрархічної структури?
challengeType: 11
videoId: FqHeH7vpmoU
dashedName: why-is-it-important-to-have-good-structural-hierarchy
---

# --description--

Перегляньте відео або прочитайте його текстову версію. Дайте відповіді на запитання нижче.

# --transcript--

Чому важливо дотримуватись ієрархічної структури?

Найважливіший аспект ієрархічної структури — це правильне використання заголовків. Елементи-заголовки позначають як `h1`, `h2`, `h3` і так далі. Ці цифри означають рівень заголовка.

Так само як і в текстовому документі, заголовки потрібно використовувати за їхнім рівнем. Елемент `h1` — заголовок найвищого рівня. Зазвичай він на сторінці один і розташовується перед всім іншим вмістом.

Елемент `h2` — це підзаголовок. Він завжди використовується після `h1` та іноді після вступного тексту. На відміну від елемента `h1`, на сторінці може бути декілька елементів `h2`. Їх часто використовують, щоб виокремити різні розділи.

Дотримуючись цього шаблону, елемент `h3` завжди має бути після елемента `h2`. Тобто не можна переходити одразу від `h1` до `h3`. Однак можна мати декілька заголовків одного рівня. Наприклад, цей код правильний:

```html
<div>
  <section>
    <h1>freeCodeCamp</h1>
    <h2>Learn Front-End Development</h2>
    <h2>Learn Back-End Development</h2>
  </section>
</div>
```

А цей код неправильний, бо `h3` використано перед `h2`:

```html
<div>
  <section>
    <h1>freeCodeCamp</h1>
    <h3>Learn Front-End Development</h3>
    <h2>Learn Back-End Development</h2>
  </section>
</div>
```

Може виникнути бажання використати конкретний заголовок через його стиль. Наприклад, `h1` для більшого тексту:

```html
<article>
  <p>
    Here is some
    <h1>Large Text</h1>
  </p>
</article>
```

Натомість потрібно вибрати елемент відповідно до структури документа і застосувати CSS, щоб додати бажаного стилю.

Ієрархічна структура важлива для доступності. Допоміжні технології (наприклад, читачі екрана) покладаються на структуру вебсторінки, щоб проаналізувати і оголосити інформацію користувачу. Якщо після елемента `h1` використано `h3`, читач екрана може подумати, що випадково пропустив важливу інформацію, оскільки елемент `h2` відсутній.

Правильна структура також важлива для SEO. Пошукові системи використовують автоматизацію, щоб проаналізувати вміст вебсторінки та визначити, коли і де вона має з’явитись в результаті. Якщо структура неправильна, то пошукові системи не зможуть добре оцінити сторінку у відповідних результатах пошуку.

Зрештою, HTML навіть може бути технічно недійсним, якщо структура неправильна. Якщо так відбувається, то браузер має вгадувати, що ви мали на увазі. І ці здогадки можуть далеко відрізнятися від того, що ви хотіли.

Сьогодні ви дізнались, що ієрархічна структура важлива з багатьох причин. Пам’ятайте про це, коли працюватимете над новими проєктами.

# --questions--

## --text--

Чому ієрархічна структура важлива?

## --answers--

Це важливо для доступності.

### --feedback--

Ієрархічна структура важлива з багатьох причин.

---

Це важливо для SEO.

### --feedback--

Ієрархічна структура важлива з багатьох причин.

---

Щоб браузери знали, що ми маємо на увазі.

### --feedback--

Ієрархічна структура важлива з багатьох причин.

---

Усе з переліченого вище.

## --video-solution--

4

## --text--

Який елемент-заголовок має бути перед елементом `h3`?

## --answers--

`h5`

### --feedback--

Пригадайте порядок заголовків. Наприклад, `h2` йде після `h1`.

---

`h2`

---

`h6`

### --feedback--

Пригадайте порядок заголовків. Наприклад, `h2` йде після `h1`.

---

`h4`

### --feedback--

Пригадайте порядок заголовків. Наприклад, `h2` йде після `h1`.

## --video-solution--

2

## --text--

Як створити більший текст на сторінці?

## --answers--

Використати будь-який елемент і стилізувати його за допомогою CSS.

### --feedback--

CSS контролює стиль, а для самої роботи потрібно вибрати правильний елемент.

---

Використати `h1`, оскільки він сам по собі надає великий текст.

### --feedback--

CSS контролює стиль, а для самої роботи потрібно вибрати правильний елемент.

---

Використати елемент `span`.

### --feedback--

CSS контролює стиль, а для самої роботи потрібно вибрати правильний елемент.

---

Використати елемент відповідно до структури і стилізувати його за допомогою CSS.

## --video-solution--

4
