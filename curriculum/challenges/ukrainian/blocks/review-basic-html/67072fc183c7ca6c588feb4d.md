---
id: 67072fc183c7ca6c588feb4d
title: Повторення основ HTML
challengeType: 31
dashedName: basic-html-review
---

# --interactive--

## Основи HTML

- **Роль HTML**: HTML представляє вміст і структуру вебсторінки.
- **HTML-елементи** — це будівельні блоки HTML-документа. Вони представляють заголовки, абзаци, посилання, зображення і багато іншого. Більшість HTML-елементів складаються з початкового (`<elementName>`) і кінцевого (`</elementName>`) тегів.

Ось основний синтаксис:

```html
<elementName>Content goes here</elementName>
```

- **Порожні елементи** — це елементи, які не мають вмісту, а лише початковий тег. Наприклад, елементи `img` та `meta`.

```html
<img>
<meta>
```

Деякі кодові бази використовують скісну риску `/` в порожньому елементі. Обидва варіанти прийнятні:

```html
<img>
<img/>
```

- **Атрибут** — це значення, написане в початковому тегу HTML-елемента. Атрибути надають додаткову інформацію про елемент або визначають його поведінку. Ось базовий синтаксис атрибута:

```html
<element attribute="value"></element>
```

Булевий атрибут — це атрибут, який може бути або присутнім, або відсутнім в HTML-тегу. Якщо він присутній, то значення істинне; якщо ні — то хибне. До булевих атрибутів належать `disabled`, `readonly` та `required`.

- **Коментарі** використовують, щоб залишити примітки в коді для себе або інших розробників. Ось синтаксис коментаря в HTML:

```html
<!--This is an HTML comment.-->
```

## Поширені HTML-елементи

- **Заголовки**: HTML має шість заголовків. Елементи від `h1` до `h6` вказують важливість заголовку. Чим менше число, тим вища важливість: тобто елементи `h2` мають меншу важливість, ніж елементи `h1`.

:::interactive_editor

```html
<h1>most important heading element</h1>
<h2>second most important heading element</h2>
<h3>third most important heading element</h3>
<h4>fourth most important heading element</h4>
<h5>fifth most important heading element</h5>
<h6>least important heading element</h6>
```

:::

- **Абзаци** визначають текстові абзаци на вебсторінці.

:::interactive_editor

```html
<p>This is a paragraph element.</p>
```

:::

- **Елементи `img`** додають зображення до вебсторінки. Атрибут `src` вказує адресу зображення. До зображень рекомендовано додавати ще один атрибут під назвою `alt`. Ось приклад елемента `img` з атрибутами `src` та `alt`:

:::interactive_editor

```html
<img src="https://cdn.freecodecamp.org/curriculum/cat-photo-app/lasagna.jpg" alt="A slice of lasagna on a plate.">
```

:::

- **Елемент `body`** представляє вміст HTML-документа.

:::interactive_editor

```html
<body>
  <h1>CatPhotoApp</h1>
  <p>This is a paragraph element.</p>
</body>    
```

:::

- **Елементи `section`** розділяють вміст на менші розділи.

:::interactive_editor

```html
<section>
  <h2>About Me</h2>
  <p>Hi, I am Jane Doe and I am a web developer.</p>
</section>
```

:::

- **Елементи `div`** — це загальні HTML-елементи, які не мають семантичного значення. Їх використовують як контейнер для інших HTML-елементів.

:::interactive_editor

```html
<div>
  <h1>I am a heading</h1>
  <p>I am a paragraph</p>
</div>
```

:::

- **Посилання (елементи `a`)** створюють посилання на вебсторінці. Атрибут `href` вказує, куди направити користувача, якщо він натисне на посилання.

:::interactive_editor

```html
<a href="https://cdn.freecodecamp.org/curriculum/cat-photo-app/running-cats.jpg">cute cats</a>
```

:::

- **Невпорядкований (елемент `ul`) і впорядкований (елемент `ol`) списки**: щоб створити маркований список, потрібно використати елемент `ul`, який містить один чи більше елементів `li`:

:::interactive_editor

```html
<ul>
  <li>catnip</li>
  <li>laser pointers</li>
  <li>lasagna</li>
</ul>
```

:::

Щоб створити впорядкований список елементів, потрібно використати елемент `ol`:

:::interactive_editor

```html
<ol>
  <li>flea treatment</li>
  <li>thunder</li>
  <li>other cats</li>
</ol>
```

:::

- **Елемент `em`** виділяє конкретну частину тексту.

:::interactive_editor

```html
<p>Cats <em>love</em> lasagna.</p>  
```

:::

- **Елемент `strong`** використовують, щоб вказати важливість або терміновість тексту.

:::interactive_editor

```html
<p>
  <strong>Important:</strong> Before proceeding, make sure to wear your safety goggles. 
</p>
```

:::

- **Елементи `figure` та `figcaption`**: елемент `figure` може містити зображення і діаграми. Елемент `figcaption` надає опис вмісту, що знаходиться в елементі `figure`.

:::interactive_editor

```html
<figure>
  <img src="https://cdn.freecodecamp.org/curriculum/cat-photo-app/cats.jpg" alt="Two tabby kittens sleeping together on a couch.">
  <figcaption>Cats <strong>hate</strong> other cats.</figcaption>  
</figure>
```

:::

- **Елемент `main`** представляє головний вміст вебсторінки.
- **Елемент `footer`** використовують внизу HTML-документа і зазвичай він містить інформацію про авторські права або інші важливі посилання.

:::interactive_editor

```html
<footer>
  <p>
    No Copyright - <a href="https://www.freecodecamp.org">freeCodeCamp.org</a>
  </p>
</footer>
```

:::

## Ідентифікатори і групування

- **Id** — це унікальний ідентифікатор HTML-елементів. Назву id можна використовувати лише один раз в HTML-документі.

```html
<h1 id="title">Movie Review Page</h1>
```

Назви id не можуть містити пробілів. Якщо назва id містить декілька слів, їх потрібно розділити дефісом:

```html
<div id="red-box"></div>
```

- **Класи** використовують, щоб згрупувати елементи для стилізації чи поведінки.

```html
<div class="box"></div>
```

На відміну від id, назва класу може повторюватись в HTML-документі. Крім того, значення `class` може містити пробіли:

```html
<div class="box red-box"></div>
<div class="box blue-box"></div>
```

## Спеціальні символи та прив’язка

- **HTML-сутність** (або позначення символів) — це набір символів, які використовують для представлення спеціального символу в HTML. Наприклад, до них належать амперсанд (`&amp;`) і символ «менше» (`&lt;`).

```html
<p>This is an &lt;img /&gt; element</p>
```

- **Елемент `link`** використовують, щоб прив’язати зовнішні ресурси (наприклад, таблиці стилів чи іконки сайту). Ось основний синтаксис використання елемента `link` для зовнішнього CSS-файлу:

```html
<link rel="stylesheet" href="./styles.css" />
```

Атрибут `rel` використовують, щоб вказати зв’язок між пов’язаним ресурсом та HTML-документом. Атрибут `href` використовують, щоб вказати адресу зовнішнього ресурсу.

- **Елемент `script`** використовують, щоб вставити виконуваний код.

```html
<body>
  <script>
    alert("Welcome to freeCodeCamp");
  </script>
</body>
```

Технічно, ви можете писати весь JavaScript в межах тегів `script`, але краще прив’язати зовнішній JavaScript-файл. Ось приклад використання елемента `script` для прив’язки зовнішнього JavaScript-файлу:

```html
<script src="path-to-javascript-file.js"></script>
```

Тут використано атрибут `src`, щоб вказати розташування зовнішнього JavaScript-файлу.

## Шаблонний код і кодування символів

- **Шаблонний HTML-код** містить базову структуру та необхідні елементи, які повинен містити кожен HTML-документ.

:::interactive_editor

```html
<!DOCTYPE html>
<html lang="en">
  <head>
    <meta charset="utf-8" />
    <title>freeCodeCamp</title>
    <link rel="stylesheet" href="./styles.css" />
  </head>
  <body>
    <!--Headings, paragraphs, images, etc. go inside here-->
  </body>
</html>
```

:::

- **`DOCTYPE`** повідомляє браузерам, яку версію HTML використано.
- **Елемент `html`** — це елемент найвищого рівня HTML-документа. Щоб вказати мову документа, потрібно використати атрибут `lang`.
- **Елемент `head`** містить важливі метадані — тобто інформацію залаштунків, потрібну для браузерів та пошукових систем.
- **Елементи `meta`** містять метадані вебсайту. Наприклад, вони можуть містити кодування символів або як різні вебсайти мають відтворювати попередній перегляд сторінки.
- **Елемент `title`** визначає текст, який з’являється у вкладці або вікні браузера.
- **UTF-8** (англ. UCS Transformation Format 8) — це стандартизоване кодування символів, яке широко використовується в інтернеті. Кодування символів — це метод, який використовують комп’ютери для збереження символів як даних. Щоб встановити UTF-8, потрібно використати атрибут `charset` в елементі `meta`.

## SEO і поширення в соцмережах

- **Оптимізація для пошукових систем** (англ. SEO, search engine optimization) — це практика оптимізації вебсторінок, щоб вони ставали помітнішими та займали вищі позиції в пошукових системах.
- **Метаелемент `description`** надає короткий опис вебсторінки і впливає на SEO.

```html
<meta
  name="description"
  content="Discover expert tips and techniques for gardening in small spaces, choosing the right plants, and maintaining a thriving garden."
/>
```

- **Теги open graph**: протокол open graph дозволяє контролювати, як вміст вебсайту виглядає в різних соціальних мережах (наприклад, на Facebook, LinkedIn і багатьох інших). Завдяки властивостям OG можна заохотити користувачів натиснути на вміст і взаємодіяти з ним. Ці властивості можна встановити за допомогою колекції елементів `meta` в розділі `head`.
- **Властивість `og:title`** встановлює заголовок, який відтворюється в дописі соціальних мереж.

```html
<meta content="freeCodeCamp.org" property="og:title" />
```

- **Властивість `og:type`**: властивість `type` вказує тип вмісту, яким діляться в соціальних мережах. Наприклад, це можуть бути статті, вебсайти, відео або музика.

```html
<meta property="og:type" content="website" />
```

- **Властивість `og:image`** встановлює зображення, яке відтворюється в дописі соціальних мереж.

```html
<meta
  content="https://cdn.freecodecamp.org/platform/universal/fcc_meta_1920X1080-indigo.png"
  property="og:image"
/>
```

- **Властивість `og:url`** встановлює посилання, на яке користувачі натискатимуть в дописі соціальних мереж.

```html
<meta property="og:url" content="https://www.freecodecamp.org" />
```

## Медіаелементи та їх оптимізація

- **Замінений елемент** — це елемент, вміст якого визначений зовнішнім ресурсом, а не самим CSS. Наприклад, елемент `iframe`. `iframe` — це вбудований фрейм (від англ. inline frame). Це вбудований елемент, який використовують, щоб вставити додатковий HTML-вміст в межах HTML-сторінки.

```html
<iframe src="https://www.example.com" title="Example Site"></iframe>
```

Атрибут `allowfullscreen` дозволяє відтворювати вбудований фрейм в повноекранному режимі.

```html
<iframe
  src="video-url"
  width="width-value"
  height="height-value"
  allowfullscreen
></iframe>
```

Щоб вбудувати відео в `iframe`, його можна просто скопіювати з популярного відеосервісу (наприклад, YouTube чи Vimeo) або самостійно визначити за допомогою атрибута `src`, що вказує посилання на нього. Ось приклад відомого курсу freeCodeCamp з YouTube:

:::interactive_editor

```html
<h1>A freeCodeCamp YouTube Video Embedded with the iframe Element</h1>

<iframe
  width="560"
  height="315"
  src="https://www.youtube.com/embed/PkZNo7MFNFg?si=-UBVIUNM3csdeiWF"
  title="YouTube video player"
  allow="accelerometer; autoplay; clipboard-write; encrypted-media; gyroscope; picture-in-picture; web-share"
  referrerpolicy="strict-origin-when-cross-origin"
  allowfullscreen
></iframe>
```

:::

Існують й інші замінені елементи, серед яких `video` та `embed`. До того ж деякі елементи поводяться як замінені за певних обставин. Ось приклад елемента `input` з атрибутом `type` зі значенням `image`:

```html
<input type="image" alt="Descriptive text goes here" src="example-img-url">
```

- **Оптимізація медіа**: якщо на вебсторінці використовуються такі медіа, як зображення, то потрібно звертати увагу на три інструменти: розмір, формат і стиснення. Їх використовують, щоб зменшити розмір файлу або даних.
- **Формати зображень**: найпоширенішими форматами є PNG та JPG, але вони не найкращі для обробки зображень. Якщо вам не потрібна підтримка старих браузерів, використовуйте більш оптимізовані формати (наприклад, WEBP або AVIF).
- **Ліцензування**: зображення, яке є суспільним надбанням, не має авторських прав і його можна використовувати без жодних обмежень. Зображення під ліцензією Creative Commons 0 вважається суспільним надбанням. Деякі зображення можуть випускати під дозвільними ліцензіями (наприклад, Creative Commons) або ліцензією BSD, яку використовує freeCodeCamp.
- **Масштабована векторна графіка** (англ. SVG, scalable vector graphics) відстежує дані на основі шляхів та рівнянь для побудови точок, ліній і кривих. Це означає, що векторна графіка (наприклад, SVG) може масштабуватись до будь-якого розміру без втрати якості.

## Інтеграція мультимедіа

- **Елементи `audio` та `video`** дозволяють додати аудіо та відео до HTML-документів. Елемент `audio` підтримує популярні формати аудіо (серед яких mp3, wav та ogg). Елемент `video` підтримує формати mp4, ogg та webm.

```html
<audio src="CrystalizeThatInnerChild.mp3"></audio>
```

Якщо ви хочете бачити аудіоплеєр на сторінці, то можете додати елемент `audio` з атрибутом `controls`:

:::interactive_editor

```html
<audio src="CrystalizeThatInnerChild.mp3" controls></audio>
```

:::

Атрибут `controls` дозволяє користувачам керувати аудіо (включно з гучністю, паузою і відтворенням). `controls` — це булевий атрибут, який можна додати до елемента з метою вбудованого керування. Якщо його опустити, то не буде панелі керування.

- **Атрибут `loop`** — це булевий атрибут, що дозволяє безперервно відтворювати аудіо.

:::interactive_editor

```html
<audio
  src="https://cdn.freecodecamp.org/curriculum/js-music-player/can't-stay-down.mp3"
  loop
  controls
></audio>
```

:::

- **Атрибут `muted`**: якщо елемент `audio` має булевий атрибут `muted`, то аудіо розпочнеться в заглушеному стані.

:::interactive_editor

```html
<audio
  src="https://cdn.freecodecamp.org/curriculum/js-music-player/can't-stay-down.mp3"
  loop
  controls
  muted
></audio>
```

:::

- **Елемент `source`**: коли справа доходить до форматів аудіофайлів, то існує різниця в їх підтримці браузерами. Щоб вирішити це питання, в елементі `audio` можна використати елементи `source`, і браузер вибере перше джерело, яке розуміє. Ось приклад використання декількох елементів `source` в елементі `audio`:

```html
<audio controls>
  <source src="audio.ogg" type="audio/ogg" />
  <source src="audio.wav" type="audio/wav" />
  <source src="audio.mp3" type="audio/mpeg" />
</audio>
```

Всі атрибути, які ми вже вивчили, також підтримуються в елементі `video`. Ось приклад використання елемента `video` з атрибутами `loop`, `controls` та `muted`:

:::interactive_editor

```html
<video
  src="https://archive.org/download/BigBuckBunny_124/Content/big_buck_bunny_720p_surround.mp4"
  loop
  controls
  muted
></video>
```

:::

- **Атрибут `poster`**: якщо ви хочете відтворити зображення під час завантаження відео, то можна використати атрибут `poster`. Цей атрибут недоступний для елементів `audio` і унікальний для елемента `video`.

:::interactive_editor

```html
<video
  src="https://archive.org/download/BigBuckBunny_124/Content/big_buck_bunny_720p_surround.mp4"
  loop
  controls
  muted
  poster="https://peach.blender.org/wp-content/uploads/title_anouncement.jpg?x11217"
  width="620"
></video>
```

:::

## Значення атрибута target

- **Атрибут `target`** підказує браузеру, де відкрити посилання. Для цього атрибута існує чотири важливі значення: `_self`, `_blank`, `_parent` та `_top`. Існує п’яте значення під назвою `_unfencedTop`, яке наразі використовується для експериментального `FencedFrame` API. Швидше за все, зараз у вас не буде причин використовувати його.
- **Значення `_self`** є значенням атрибута `target` за замовчуванням. Воно відкриває посилання в поточному контексті перегляду. Найчастіше — в поточній вкладці або вікні.

```html
<a href="https://freecodecamp.org" target="_self">Visit freeCodeCamp</a>
```

- **Значення `_blank`** відкриває посилання в новому контексті перегляду. Зазвичай в новій вкладці. Але деякі користувачі можуть налаштувати браузер, щоб замість вкладки відкривалось вікно.

```html
<a href="https://freecodecamp.org" target="_blank">Visit freeCodeCamp</a>
```

- **Значення `_parent`** відкриває посилання в батьківському елементі поточного контексту. Наприклад, якщо вебсайт має вбудований фрейм, то його значення `_parent` відкриється у вкладці чи вікні вебсайту, а не вбудованому фреймі.

```html
<a href="https://freecodecamp.org" target="_parent">Visit freeCodeCamp</a>
```

- **Значення `_top`** відкриває посилання у найвищому контексті браузера (вважайте це батько батьківського елемента). Воно схоже на `_parent`, але посилання завжди буде відкриватись у повній вкладці чи вікні браузера, навіть якщо це вкладений вбудований фрейм.

```html
<a href="https://freecodecamp.org" target="_top">Visit freeCodeCamp</a>
```

## Абсолютні та відносні шляхи

- **Шлях** — це рядок, що вказує розташування файлу або директорії у файловій системі. Шлях дозволяє розробникам направити користувачів на різні ресурси (наприклад, зображення, таблиці стилів, скрипти та інші вебсторінки).
- **Синтаксис шляху**: існує три ключові синтаксиси. Перший — скісна риска, яка може бути зворотною (`\`) або прямою (`/`) залежно від операційної системи. Другий — одинична крапка (`.`). І останній — подвійна крапка (`..`). Скісна риска відома як «роздільник шляху». Її використовують, щоб розділити назви папок чи файлів. Одинична крапка вказує на поточну директорію, а подвійна — на батьківську.

```md
public/index.html
./favicon.ico
../src/index.css
```

- **Абсолютний шлях** — це повне посилання на ресурс. Він починається з кореневої директорії, містить всі інші директорії, а потім назву файлу та розширення. Коренева директорія — це директорія або папка найвищого рівня в ієрархії. Абсолютний шлях також містить протокол (це може бути `http`, `https` або `file`) і домен, якщо ресурс розташований в інтернеті. Ось приклад абсолютного шляху, який направляє на логотип freeCodeCamp:

:::interactive_editor

```html
<a href="https://design-style-guide.freecodecamp.org/img/fcc_secondary_small.svg">
  View fCC Logo
</a>
```

:::

- **Відносний шлях** вказує розташування файлу відносно директорії поточного файлу. Він не містить протоколу чи домену, що робить його коротшим і гнучкішим для внутрішніх посилань на одному сайті. Ось приклад посилання на сторінку `about.html` зі сторінки `contact.html`, обидві з яких знаходяться в одній папці:

```html
<p>
  Read more on the
  <a href="about.html">About Page</a>
</p>
```

## Стани посилання

- **`:link`** — це стан за замовчуванням. Цей стан являє собою посилання, яке користувач ще не відвідував, не натискав і не взаємодіяв із ним. Можна вважати, що цей стан надає базові стилі для всіх посилань на сторінці. Інші стани будуються на ньому.
- **`:visited`** застосовується, коли користувач вже відвідував сторінку, на яку веде посилання. Він перетворює посилання на фіолетове за замовчуванням, але ви можете використати CSS, щоб надати інший візуал.
- **`:hover`** застосовують, коли користувач наводить курсор на посилання. Він звертає додаткову увагу на посилання, переконуючись, що користувач дійсно хоче натиснути на нього.
- **`:focus`** застосовують, коли користувач зосереджується на посиланні.
- **`:active`** застосовують для посилань, які активуються користувачем. Як правило, користувач натискає на посилання за допомогою основної кнопки миші (найчастіше лівою).

# --assignment--

Пригадайте поняття з теми «Основи HTML».
