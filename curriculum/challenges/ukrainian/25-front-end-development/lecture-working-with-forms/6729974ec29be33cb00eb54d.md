---
id: 6729974ec29be33cb00eb54d
title: Як в HTML працюють форми, мітки та поля?
challengeType: 11
videoId: O14Wb3N4wDQ
dashedName: how-do-forms-labels-and-inputs-work-in-html
---

# --description--

Перегляньте відео або прочитайте його текстову версію. Дайте відповіді на запитання нижче.

# --transcript--

Як в HTML працюють форми, мітки та поля?

Елемент `form` використовують, щоб отримати інформацію про користувача (наприклад, ім’я чи електронну пошту). Ось приклад елемента `form`:

```html
<form action="url-goes-here">
  <!-- input elements go here -->
</form>
```

Атрибут `action` вказує, куди буде надіслано вхідні дані форми. Щоб отримати конкретну інформацію (наприклад, імена та електронні пошти), потрібно використати елемент `input`. Ось приклад елемента `input`:

```html
<form action="">
  <input type="text" />
</form>
```

Елементи `input` є порожніми та не мають кінцевих тегів. Атрибут `type` визначає тип даних, який очікується від користувача. У цьому випадку даними є звичайний текст. Щоб додати мітку, потрібно використати елемент `label`. Ось приклад елемента `label` з текстом `Full Name:`:

```html
<form action="">
  <label>
    Full Name:
    <input type="text" />
  </label>
</form>
```

Вкладаючи `input` в елементі `label`, ви створюєте неявний зв’язок між `label` та полем `input`. «Неявний» означає, що зв’язок є зрозумілим і його не потрібно визначати явно або використовувати додаткові атрибути чи елементи. Щоб створити явний зв’язок між `label` та `input`, потрібно використати атрибут `for`. Ось приклад атрибута `for`, використаного для мітки електронної пошти:

```html
<form action="">
  <label for="email"> Email Address: </label>
  <input type="email" id="email" />
</form>
```

Значення атрибутів `for` та `id` при явному зв’язку мають бути однаковими. Значеннями з прикладу є `email`. Тип `email` в `input` надає базову валідацію для правильно відформатованої електронної пошти. Якщо ви хочете надати додаткові підказки щодо очікуваних даних, то можете використати атрибут `placeholder`. Ось приклад атрибута `placeholder`, використаного в полі для введення електронної пошти:

```html
<form action="">
  <label for="email"> Email Address: </label>
  <input type="email" id="email" placeholder="Ex. example@email.com" />
</form>
```

Текстом-заповнювачем має бути корисний короткий текст, який демонструє формат і тип очікуваних даних. У цьому випадку текст-заповнювач (`Ex. example@email.com`) підказує користувачам, що вони мають ввести правильно відформатовану електронну пошту.

# --questions--

## --text--

Яке завдання атрибута `for` в елементі `label`?

## --answers--

Вказати колір тексту мітки.

### --feedback--

Перегляньте середину відео, де обговорювали атрибут `for`.

---

Створити явний зв’язок між міткою та текстовим полем.

---

Вказати вирівнювання тексту мітки в межах контейнера.

### --feedback--

Перегляньте середину відео, де обговорювали атрибут `for`.

---

Визначити JavaScript-функцію, яка виконується при натисканні на мітку.

### --feedback--

Перегляньте середину відео, де обговорювали атрибут `for`.

## --video-solution--

2

## --text--

Яке зі значень є дійсним для атрибута кнопки `type`?

## --answers--

`choice`

### --feedback--

Перегляньте початок відео, де показано приклад дійсного значення атрибута `type`.

---

`text-box`

### --feedback--

Перегляньте початок відео, де показано приклад дійсного значення атрибута `type`.

---

`numberinput`

### --feedback--

Перегляньте початок відео, де показано приклад дійсного значення атрибута `type`.

---

`text`

## --video-solution--

4

## --text--

Яке завдання атрибута `placeholder` в елементі `input`?

## --answers--

Надати підказку або приклад у текстовому полі.

---

Вказати тип текстового поля.

### --feedback--

Перегляньте кінець відео, де обговорювали атрибут `placeholder`.

---

Визначити початкове значення у текстовому полі.

### --feedback--

Перегляньте кінець відео, де обговорювали атрибут `placeholder`.

---

Вказати максимальну кількість символів, дозволених у текстовому полі.

### --feedback--

Перегляньте кінець відео, де обговорювали атрибут `placeholder`.

## --video-solution--

1
