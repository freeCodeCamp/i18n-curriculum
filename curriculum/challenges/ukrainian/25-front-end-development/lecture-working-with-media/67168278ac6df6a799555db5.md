---
id: 67168278ac6df6a799555db5
videoId: AYp1sMo4TyQ
title: Яка роль елементів audio та video в HTML і як вони працюють?
challengeType: 11
dashedName: what-are-the-roles-of-the-html-audio-and-video-elements
---

# --description--

Перегляньте відео або прочитайте текстову версію та дайте відповіді на запитання нижче.

# --transcript--

Яка роль елементів `audio` та `video` в HTML і як вони працюють?

Елементи `audio` та `video` дозволяють додати аудіо та відео до HTML-документів. Елемент `audio` підтримує популярні формати аудіо (серед яких mp3, wav та ogg). Елемент `video` підтримує формати mp4, ogg та webm.

Щоб додати аудіо на вебсторінку, можна використати елемент `audio` з атрибутом `src`, що вказує розташування аудіофайлу:

```html
<audio src="CrystalizeThatInnerChild.mp3"></audio>
```

Якщо ви спробуєте запустити цей приклад, то побачите, що на сторінці нічого немає. Проте, якщо ви перевірите сторінку за допомогою інструментів розробника, то побачите, що елемент `audio` дійсно на сторінці. Якщо ви хочете бачити аудіоплеєр на сторінці, то можете додати елемент `audio` з атрибутом `controls`:

```html
<audio src="CrystalizeThatInnerChild.mp3" controls></audio>
```

Атрибут `controls` дозволяє користувачам керувати аудіо (включно з гучністю, паузою і відтворенням). `controls` — це булевий атрибут, який можна додати до елемента з метою вбудованого керування. Якщо його опустити, то не буде панелі керування.

Окрім `src` та `controls`, є декілька інших атрибутів, які розширюють функціональність елемента `audio`. `loop` — це булевий атрибут, що дозволяє безперервно відтворювати аудіо. Ось приклад використання атрибута `loop` для відтворення однієї з пісень Квінсі Ларсона «Can't stay down»:

```html
<audio
  src="https://cdn.freecodecamp.org/curriculum/js-music-player/can't-stay-down.mp3"
  loop
  controls
></audio>
```

Коли пісня дограє до кінця, вона почнеться з початку. `muted` — ще один атрибут, який можна використовувати. Якщо елемент `audio` має цей булевий атрибут, то аудіо розпочнеться в заглушеному стані. Ось приклад використання атрибута `muted`:

```html
<audio
  src="https://cdn.freecodecamp.org/curriculum/js-music-player/can't-stay-down.mp3"
  loop
  controls
  muted
></audio>
```

Якщо ви запустите пісню в браузері, то нічого не почуєте. Щоб почути музику, потрібно натиснути на іконку гучності.

Коли справа доходить до форматів аудіофайлів, то існує різниця в їх підтримці браузерами. Щоб вирішити це питання, в елементі `audio` можна використати елементи `source`, і браузер вибере перше джерело, яке розуміє. Ось приклад використання декількох елементів `source` в елементі `audio`:

```html
<audio controls>
  <source src="audio.ogg" type="audio/ogg" />
  <source src="audio.wav" type="audio/wav" />
  <source src="audio.mp3" type="audio/mpeg" />
</audio>
```

Браузер розпочне з ogg, і якщо не зможе відтворити аудіо, то перейде до наступного джерела в списку.

Всі атрибути, які ми вже вивчили, також підтримуються в елементі `video`. Ось приклад використання елемента `video` з атрибутами `loop`, `controls` та `muted`:

```html
<video
  src="https://archive.org/download/BigBuckBunny_124/Content/big_buck_bunny_720p_surround.mp4"
  loop
  controls
  muted
></video>
```

Для `src` (тобто джерела) використаємо відео під назвою «Big Buck Bunny» з archive.org. Якщо ви хочете відтворити зображення під час завантаження відео, то можна використати атрибут `poster`. Цей атрибут недоступний для елементів `audio` і унікальний для елемента `video`. Ось приклад використання атрибута `poster` з вмістом, наданим peach.blender.org:

```html
<video
  src="https://archive.org/download/BigBuckBunny_124/Content/big_buck_bunny_720p_surround.mp4"
  loop
  controls
  muted
  poster="https://peach.blender.org/wp-content/uploads/title_anouncement.jpg?x11217"
  width="620"
></video>
```

У цьому прикладі також використано атрибут `width`, щоб встановити 620-піксельну ширину, аби відео краще підходило для екрана.

# --questions--

## --text--

Який атрибут дозволяє розпочати аудіо в заглушеному стані?

## --answers--

`mute`

### --feedback--

Пригадайте, який атрибут контролює стан звуку на початку аудіо.

---

`quiet`

### --feedback--

Пригадайте, який атрибут контролює стан звуку на початку аудіо.

---

`pause`

### --feedback--

Пригадайте, який атрибут контролює стан звуку на початку аудіо.

---

`muted`

## --video-solution--

4

## --text--

Який атрибут дозволяє бачити кнопки відтворення та паузи?

## --answers--

`loop`

### --feedback--

Подумайте про атрибут, який відтворює панель керування в UI.

---

`controls`

---

`details`

### --feedback--

Подумайте про атрибут, який відтворює панель керування в UI.

---

`muted`

### --feedback--

Подумайте про атрибут, який відтворює панель керування в UI.

## --video-solution--

2

## --text--

Яке головне завдання атрибута `poster` в елементі `video`?

## --answers--

Встановлювати джерело відео.

### --feedback--

Подумайте, що потрібно показати користувачам перед відтворенням відео.

---

Керувати відтворенням відео.

### --feedback--

Подумайте, що потрібно показати користувачам перед відтворенням відео.

---

Відтворювати зображення під час завантаження відео.

---

Вимикати звук у відео.

### --feedback--

Подумайте, що потрібно показати користувачам перед відтворенням відео.

## --video-solution--

3
