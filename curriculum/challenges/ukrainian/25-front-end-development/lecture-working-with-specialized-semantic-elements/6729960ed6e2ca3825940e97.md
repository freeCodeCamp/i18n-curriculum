---
id: 6729960ed6e2ca3825940e97
title: Як відтворити комп’ютерний код в HTML?
challengeType: 11
videoId: sQt-STl2zoM
dashedName: how-do-you-represent-computer-code-in-html
---

# --description--

Перегляньте відео або прочитайте його текстову версію. Дайте відповіді на запитання нижче.

# --transcript--

Як відтворити комп’ютерний код в HTML?

Вбудований елемент `code` використовують, щоб додати короткі фрагменти коду до тексту. Його часто застосовують у технічних статтях чи документації.

Ось приклад елемента `code`, який використано для фрагмента CSS-коду:

```html
<p>
  To set the text color to blue in CSS, use the following code:
  <code>color: blue;</code>
</p>
```

У прикладі використано CSS-властивість `color`, щоб встановити колір тексту на `blue`. Фрагмент коду знаходиться в тегах `<code>`, тому браузер знає, що текст є частиною вбудованого коду.

Браузер застосує стилі за замовчуванням до вмісту в елементі `code`. Стилем за замовчуванням є моноширинний шрифт.

Елемент `code` представляє один рядок коду. Якщо ви хочете написати декілька рядків коду, розмістіть елемент `code` в межах елемента `pre`.

Елемент `pre` використовують для попередньо відформатованого тексту. Ось приклад елемента `pre`, використаного в CSS-оголошенні:

```html
<pre>
  <code>
    body {
      color: red;
    }
  </code>
</pre>
```

Звертайте увагу на відступи в елементі `pre`, оскільки його вміст буде відтворено так само, як написано в HTML-документі.

У браузері ви побачите, що код містить декілька відступів. Якщо зміните відступи у коді з прикладу, то побачите різницю на екрані.

Якщо заходить мова про використання прикладів коду в HTML-документі, використовуйте елемент `code` для коротких фрагментів.

Якщо ж потрібно відтворити довші фрагменти коду, використовуйте елементи `pre` та `code`.

# --questions--

## --text--

Для чого використовують елемент `code`?

## --answers--

Щоб створити гіперпосилання на інші сторінки.

### --feedback--

Назва елемента говорить про його застосування.

---

Щоб зробити текст жирним або курсивним.

### --feedback--

Назва елемента говорить про його застосування.

---

Щоб додати короткі фрагменти коду до тексту.

---

Щоб вбудувати зображення чи мультимедійні файли.

### --feedback--

Назва елемента говорить про його застосування.

## --video-solution--

3

## --text--

Для чого використовують елемент `pre`?

## --answers--

Щоб застосувати CSS до тексту.

### --feedback--

Назва елемента говорить про його застосування.

---

Щоб створити таблиці та структуровані макети.

### --feedback--

Назва елемента говорить про його застосування.

---

Щоб відтворити попередньо відформатований текст.

---

Щоб додати гіперпосилання і електронні пошти.

### --feedback--

Назва елемента говорить про його застосування.

## --video-solution--

3

## --text--

Який стиль надається елементу `code` за замовчуванням?

## --answers--

Моноширинний шрифт.

---

Курсивний шрифт і кольоровий фон.

### --feedback--

Перегляньте початок відео, щоб пригадати приклади відтворення на сторінці.

---

Жирний шрифт і великий розмір тексту.

### --feedback--

Перегляньте початок відео, щоб пригадати приклади відтворення на сторінці.

---

Підкреслений текст і непропорційний шрифт.

### --feedback--

Перегляньте початок відео, щоб пригадати приклади відтворення на сторінці.

## --video-solution--

1
