---
id: 6708396caa00e11b597b3365
title: Яка роль тегів open graph і як вони впливають на SEO?
challengeType: 19
dashedName: what-is-the-role-of-open-graph-tags
---

# --description--

Протокол open graph дозволяє контролювати, як вміст вебсайту виглядає в різних соціальних мережах (наприклад, на Facebook, LinkedIn і багатьох інших). Завдяки властивостям OG можна заохотити користувачів натиснути на вміст і взаємодіяти з ним. Ці властивості можна встановити за допомогою колекції елементів `meta` в розділі `head`.

Перша важлива властивість OG, яку варто використати, — це `title`. Ось приклад властивості `title` для головної сторінки freeCodeCamp:

```html
<meta content="freeCodeCamp.org" property="og:title" />
```

Для атрибута `property` потрібно вказати, що це `og:title`. В атрибуті `content` пишуть заголовок, який потрібно відтворювати в соціальних мережах.

Наступна важлива властивість OG — це `type`. Ось приклад властивості `type` для головної сторінки freeCodeCamp:

```html
<meta property="og:type" content="website" />
```

Властивість `type` вказує тип вмісту, яким діляться в соціальних мережах. Наприклад, це можуть бути статті, вебсайти, відео або музика.

Третя важлива властивість OG — це `image`. Ось приклад властивості `image` для головної сторінки freeCodeCamp:

```html
<meta
  content="https://cdn.freecodecamp.org/platform/universal/fcc_meta_1920X1080-indigo.png"
  property="og:image"
/>
```

Зображення OG в прикладі вказує на логотип freeCodeCamp. Усі зображення мають бути високої якості з хорошими розмірами та пропорціями. Більшість соціальних мереж надають вимоги до зображень, забезпечуючи, що вміст матиме хороший вигляд на їхньому вебсайті. Наприклад, в документації developers.facebook.com зазначено:

«Для кращого перегляду на пристроях з високою роздільною здатністю використовуйте зображення розміром не менше 1200 x 630 пікселів. Для відтворення допису з посиланням з більшими зображеннями використовуйте зображення розміром не менше 600 x 315 пікселів.»

Четверта важлива властивість OG — це `url`. Ось приклад властивості `url` для головної сторінки freeCodeCamp:

```html
<meta property="og:url" content="https://www.freecodecamp.org" />
```

Існує багато інших властивостей OG, серед яких `description`, `audio`, `video` та `locale`. Однак властивості `url`, `image`, `type` та `title` є найважливішими.

Як властивості open graph впливають на пошукову оптимізацію? Якщо вмістом діляться в соціальній мережі, то добре налаштовані властивості OG можуть покращити його зовнішній вигляд у стрічці новин. Це може призвести до вищих показників клікабельності, що вкаже пошуковим системам про релевантність та зацікавлення вмістом.

# --questions--

## --text--

Для чого використовують властивості open graph?

## --answers--

Щоб вбудувати інтерактивний мультимедійний вміст одразу до вебсторінки.

### --feedback--

Refer back to where open graph properties were introduced.

---

Щоб встановити, як вміст вебсайту буде відтворюватись в різних соціальних мережах.

---

Щоб згенерувати динамічні спливаючі оголошення на вебсайтах.

### --feedback--

Refer back to where open graph properties were introduced.

---

Щоб зашифрувати чутливі дані, які передаються між вебсерверами та браузерами користувачів.

### --feedback--

Refer back to where open graph properties were introduced.

## --video-solution--

2

## --text--

Що робить `property="og:title"` в елементі `meta`?

## --answers--

Автоматично регулює розмір шрифту та стиль заголовка вебсторінки залежно від вподобань користувача.

### --feedback--

Зверніть особливу увагу на значення цього атрибута `property`, оскільки воно є підказкою.

---

Повідомляє браузеру відтворити певний емоджі як заголовок вебсторінки.

### --feedback--

Зверніть особливу увагу на значення цього атрибута `property`, оскільки воно є підказкою.

---

Змушує вебсторінку відтворити конкретний аудіофайл, якщо заголовок відтворюється у вкладці браузера.

### --feedback--

Зверніть особливу увагу на значення цього атрибута `property`, оскільки воно є підказкою.

---

Вказує заголовок вебвмісту, якщо ним діляться в соціальних мережах.

## --video-solution--

4

## --text--

Що робить `property="og:type"` в елементі `meta`?

## --answers--

Вибирає стандартний стиль шрифту сторінки.

### --feedback--

Зверніть особливу увагу на значення цього атрибута `property`, оскільки воно є підказкою.

---

Активує спливаюче вікно з рекламою при завантаженні вебсторінки.

### --feedback--

Зверніть особливу увагу на значення цього атрибута `property`, оскільки воно є підказкою.

---

Вказує тип вмісту на вебсторінці, яким діляться в соціальних мережах.

---

Змінює колір фону вебсторінки на основі часового поясу користувача.

### --feedback--

Pay close attention to the value of the `property` attribute here because it heavily implies what that value does.

## --video-solution--

3
