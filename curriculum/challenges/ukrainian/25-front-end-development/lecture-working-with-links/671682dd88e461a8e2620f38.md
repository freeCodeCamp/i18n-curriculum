---
id: 671682dd88e461a8e2620f38
videoId: bxr4p5Ik4js
title: Яка різниця між абсолютними та відносними шляхами?
challengeType: 11
dashedName: what-is-the-difference-between-absolute-and-relative-paths
---

# --description--

Перегляньте відео або прочитайте його текстову версію. Дайте відповіді на запитання нижче.

# --transcript--

Яка різниця між абсолютними та відносними шляхами?

Шлях — це рядок, що вказує розташування файлу або директорії у файловій системі. Шлях дозволяє розробникам направити користувачів на різні ресурси (наприклад, зображення, таблиці стилів, скрипти та інші вебсторінки). Існує два види шляхів: абсолютні та відносні, які важливо зазначати у розташуванні файлів у файловій системі. Розглянемо їх, щоб ви розуміли, який з них використовувати та коли.

Абсолютний шлях — це повне посилання на ресурс. Він починається з кореневої директорії, містить всі інші директорії, а потім назву файлу та розширення. Коренева директорія — це директорія або папка найвищого рівня в ієрархії.

Абсолютний шлях також містить протокол (це може бути `http`, `https` або `file`) і домен, якщо ресурс розташований в інтернеті. Ось приклад абсолютного шляху, який направляє на логотип freeCodeCamp:

```html
<a href="https://design-style-guide.freecodecamp.org/img/fcc_secondary_small.svg">
  View fCC Logo
</a>
```

У цьому прикладі: `https` є протоколом, `design-style-guide.freecodecamp.org` — доменом, а `fcc_secondary_small.svg` — назвою файлу.

Що робити, якщо ресурс, на який потрібно направити за допомогою абсолютного шляху, знаходиться на локальному комп’ютері? Ось приклад з файлом `about.html`, де використано абсолютний шлях:

```html
<p>
  Read more on the
  <a
    href="/Users/user/Desktop/fCC/script-code/absolute-vs-relative-paths/pages/about.html"
    >About Page</a
    >
</p>
```

Спочатку ми переходимо в папку `Users`, потім в `user`, потім в `Desktop`, потім в `fCC`, потім в `script-code`, потім в `absolute-vs-relative-paths`, потім в `pages`, щоб вкінці отримати файл `about.html`.

Ось так виглядає абсолютне посилання в адресному рядку браузера:

```sh
file:///Users/user/Desktop/fCC/script-code/absolute-vs-relative-paths/pages/about.html
```

Посилання містить протокол `file://`. Воно також містить шлях (`/Users/user/Desktop/fCC/script-code/absolute-vs-relative-paths/pages/`), який представляє серію папок, що ведуть до файлу. А вкінці вказано назву файлу і розширення (`about.html`).

Тепер розглянемо відносний шлях. Відносний шлях вказує розташування файлу відносно директорії поточного файлу. Він не містить протоколу чи домену, що робить його коротшим і гнучкішим для внутрішніх посилань на одному сайті. Ось приклад посилання на сторінку `about.html` зі сторінки `contact.html`, обидві з яких знаходяться в одній папці:

```html
<p>
  Read more on the
  <a href="about.html">About Page</a>
</p>
```

Уявіть, що ви знаходитесь на сторінці `contact.html`, і оскільки сторінка `about.html` розташована в тому ж місці, ви просто вказуєте назву файлу. Це приклад використання відносного шляху файлу.

Який шлях використовувати і коли? Ось правила, яких потрібно дотримуватися:

- використовуйте абсолютний шлях при посиланні на ресурс, розміщений на зовнішньому сайті;

- використовуйте абсолютний шлях, коли потрібно, щоб посилання на сторінку або ресурс працювало стабільно незалежно від розташування документа на сайті;

- використовуйте відносний шлях при посиланні на ресурси на одному сайті;

- використовуйте відносний шлях, якщо хочете зберегти код чистішим і легшим для обслуговування під час розробки;

- використовуйте відносний шлях під час локального тестування, щоб забезпечити роботу посилань без інтернет-з’єднання.

# --questions--

## --text--

Які два види шляхів існують?

## --answers--

Врегульовані та абсолютні.

### --feedback--

Один вид починається з кореня, а інший залежить від поточного розташування.

---

Абсолютні та кінцеві.

### --feedback--

Один вид починається з кореня, а інший залежить від поточного розташування.

---

Відносні та унікальні.

### --feedback--

Один вид починається з кореня, а інший залежить від поточного розташування.

---

Абсолютні та відносні.

## --video-solution--

4

## --text--

Що потрібно використати, щоб направити на ресурс, доступний лише в інтернеті?

## --answers--

Абсолютний шлях.

---

Відносний шлях.

### --feedback--

Згадайте шлях, який повинен мати протокол `http` або `https`.

---

Відносний і абсолютний шляхи.

### --feedback--

Згадайте шлях, який повинен мати протокол `http` або `https`.

---

Жодне із перерахованого вище.

### --feedback--

Згадайте шлях, який повинен мати протокол `http` або `https`.

## --video-solution--

1

## --text--

Який протокол використовують для абсолютного шляху на локальному комп’ютері?

## --answers--

`http://`

### --feedback--

Подумайте про протокол для доступу до локальних файлів.

---

`https://`

### --feedback--

Подумайте про протокол для доступу до локальних файлів.

---

`file://`

---

`localhost`

### --feedback--

Подумайте про протокол для доступу до локальних файлів.

## --video-solution--

3
