---
id: 672a511bb408ec81c592eb68
title: Як використовувати DOM Inspector і DevTools для налагодження та побудови проєктів?
challengeType: 11
videoId: aigMtKHvkSM
dashedName: how-to-use-the-dom-inspector-and-devtools
---

# --description--

Перегляньте відео або прочитайте текстову версію та дайте відповіді на запитання нижче.

# --transcript--

Як використовувати DOM Inspector і DevTools для налагодження та побудови проєктів?

Під час роботи над проєктами ви часто будете стикатись з проблемами, коли програми працюють не так, як очікувалось.

Програмісти часто називають такі проблеми «багами». А ось процес пошуку та виправлення цих багів відомий як «налагодження».

Для налагодження коду потрібно використовувати деякі інструменти, надані браузером.

Два важливі інструменти для використання — це DOM Inspector та інструменти розробника.

DOM Inspector дозволяє переглядати HTML сторінки, на якій ви перебуваєте.

DOM (англ. Document Object Model) — це об’єктна модель документа. Це деревоподібна структура, яка представляє елементи на сторінці. Ви дізнаєтеся більше про DOM в наступних модулях.

Інструменти розробника дозволяють переглядати HTML, CSS і JavaScript сторінки, на якій ви перебуваєте.

Розглянемо приклад HTML, що містить невеликий баг в посиланні:

```html
<a href="https://www.freecodecamp.org/larn/">freeCodeCamp curriculum</a>
```

Якщо натиснути на посилання, ви перейдете на сторінку 404. Сторінка 404 — це сторінка помилки, яка з’являється, коли користувач намагається отримати доступ до вебсторінки, якої не існує на сервері.

Посилання має переходити до навчальної програми freeCodeCamp.

Щоб дізнатися проблему, можна використати інструменти розробника.

Щоб відкрити інструменти розробника в браузері, натисніть правою кнопкою миші на сторінці та виберіть `Inspect` (укр. «Перевірити»).

Також можна натиснути `Control Shift I` на клавіатурі або `Command Option I` на Mac.

Коли відкриєте інструменти розробника в Google Chrome, то побачите декілька вкладок. Перша вкладка називається `Elements` (укр. «Елементи»). Вона показує HTML сторінки, на якій ви перебуваєте.

Друга вкладка називається `Console` (укр. «Консоль»). Ця вкладка показує будь-які помилки, які можуть виникати на сторінці.

Якщо посилання зламане, то можна перевірити консоль, щоб побачити повідомлення про цю помилку. Найчастішим повідомленням про зламане посилання є помилка 404. Помилка 404 вказує на те, що сторінку не знайдено.

Це дає зрозуміти, що проблема з самим посиланням в елементі. Якщо глянути на значення `href`, то можна помітити орфографічну помилку.

Повідомлення в консолі показує `/larn`, хоча правильним посиланням є `/learn`. Якщо це виправити, то посилання буде працювати так, як очікувалося.

Ви дізнаєтеся більше про роботу з інструментами розробника протягом сертифікації. Це лише короткий приклад того, як вони можуть допомогти з налагодженням коду.

# --questions--

## --text--

Як називається процес пошуку та виправлення багів у коді?

## --answers--

Сканування.

### --feedback--

Перегляньте початок відео, де це обговорювалося.

---

Побудова.

### --feedback--

Перегляньте початок відео, де це обговорювалося.

---

Налагодження.

---

Скриптування.

### --feedback--

Перегляньте початок відео, де це обговорювалося.

## --video-solution--

3

## --text--

Як називається деревоподібна структура, яка представляє елементи на сторінці?

## --answers--

BOM

### --feedback--

Перегляньте початок відео, де це обговорювалося.

---

DOM

---

Python

### --feedback--

Перегляньте початок відео, де це обговорювалося.

---

CSS

### --feedback--

Перегляньте початок відео, де це обговорювалося.

## --video-solution--

2

## --text--

Яка роль вкладки «Елементи» в інструментах розробника?

## --answers--

Ця вкладка показує HTML сторінки, на якій ви перебуваєте.

---

Ця вкладка показує CSS сторінки, на якій ви перебуваєте.

### --feedback--

Назва цієї вкладки говорить про те, для чого вона використовується.

---

Ця вкладка показує JavaScript сторінки, на якій ви перебуваєте.

### --feedback--

Назва цієї вкладки говорить про те, для чого вона використовується.

---

Ця вкладка показує PHP сторінки, на якій ви перебуваєте.

### --feedback--

Назва цієї вкладки говорить про те, для чого вона використовується.

## --video-solution--

1
