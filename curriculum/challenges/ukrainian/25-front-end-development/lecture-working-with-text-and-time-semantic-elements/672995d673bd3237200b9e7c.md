---
id: 672995d673bd3237200b9e7c
title: Як відтворити абревіатури і акроніми в HTML?
challengeType: 19
dashedName: how-do-you-display-abbreviations-and-acronyms-in-html
---

# --description--

Абревіатура — це скорочена форма слова. Наприклад, «Dr.» є абревіатурою слова «doctor».

Акронім — це слово, утворене з початкових літер слів у фразі. Наприклад, акронімом є «HTML». Він означає «HyperText Markup Language».

Якщо взяти перші літери кожного слова (тобто H, T, M та L), утвориться акронім «HTML». І абревіатури, і акроніми корисні для написання чіткого тексту, особливо якщо вони відомі та легкі для розуміння.

Якщо ви хочете відтворити абревіатуру чи акронім в HTML, вам знадобиться елемент `abbr`. При першій згадці абревіатури чи акроніма завжди потрібно надавати їхнє значення. Після цього можна використати елемент `abbr`, щоб виділити їх або надати більше інформації.

Ось приклад, який містить абзац з реченням `HTML is the foundation of the web`:

```html
<p><abbr>HTML</abbr> is the foundation of the web.</p>
```

Акронім «HTML» розташований в елементі `abbr`. У браузері ви б побачили, що нічого не змінилось. Акронім виглядає як звичайний текст. Елемент `abbr` надає важливого контексту поза лаштунками, але користувачі будуть бачити акронім як звичайний текст.

Якщо ви хочете допомогти користувачам зрозуміти, що означає акронім, використайте атрибут `title`, щоб надати розшифровку.

Атрибут `title` не є обов’язковим, але якщо його використовують, то це має бути читабельний опис абревіатури чи акроніма.

Розглянемо той самий приклад, що й раніше, але додамо атрибут `title`. Його значенням буде розшифровка акроніма (`HyperText Markup Language`):

```html
<p><abbr title="HyperText Markup Language">HTML</abbr> is the foundation of the web.</p>
```

Зазвичай, якщо цей атрибут застосовано, то змінюється вигляд елемента `abbr`. Конкретний стиль залежить від браузера. Деякі браузери можуть додати пунктирну лінію, а інші — перетворити текст на капітель або призначити інший стиль за замовчуванням. Якщо користувач наведе курсором на акронім, то з’явиться підказка з розшифровкою.

Елемент `abbr` необов’язково застосовувати до кожної абревіатури чи акроніма на вебсторінці, але рекомендовано для тих, які можуть бути незрозумілими і потребують додаткової інформації.

Користуйтесь власним чуттям, щоб знайти баланс між інформацією та її подачею: важливо уникати перевантаження тексту, але водночас робити його зрозумілим і лаконічним.

# --questions--

## --text--

Який з HTML-елементів використовують для абревіатур або акронімів?

## --answers--

`abbr`

---

`acronym`

### --feedback--

Пригадайте, який елемент створено спеціально для скорочених слів.

---

`abbrev`

### --feedback--

Пригадайте, який елемент створено спеціально для скорочених слів.

---

`acron`

### --feedback--

Пригадайте, який елемент створено спеціально для скорочених слів.

## --video-solution--

1

## --text--

Яке головне завдання елемента `abbr`?

## --answers--

Надати тексту вигляд абревіатури.

### --feedback--

Подумайте, як елемент `abbr` може допомогти користувачам.

---

Вказати абревіатуру чи акронім, а також надати додаткову інформацію.

---

Скоротити вміст вебсторінки.

### --feedback--

Think about how the abbreviation element can help users.

---

Покращити рейтинг пошукової системи.

### --feedback--

Подумайте, як елемент `abbr` може допомогти користувачам.

## --video-solution--

2

## --text--

Який атрибут можна використати з елементом `abbr`, щоб надати розшифровку акроніму чи абревіатури?

## --answers--

`explain`

### --feedback--

Пригадайте, який атрибут надає більше інформації про абревіатуру чи акронім. Ця інформація з’являється, якщо користувач наводить курсором на елемент `abbr`.

---

`description`

### --feedback--

Пригадайте, який атрибут надає більше інформації про абревіатуру чи акронім. Ця інформація з’являється, якщо користувач наводить курсором на елемент `abbr`.

---

`title`

---

`fullform`

### --feedback--

Пригадайте, який атрибут надає більше інформації про абревіатуру чи акронім. Ця інформація з’являється, якщо користувач наводить курсором на елемент `abbr`.

## --video-solution--

3
