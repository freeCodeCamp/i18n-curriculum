---
id: 637f703572c65bc8e73dfe35
title: Посилання та зображення. Урок №2
challengeType: 15
dashedName: links-and-images-lesson-b
---

# --description--

Щоб попрактикуватись з посиланнями та зображеннями, вам потрібний проєкт HTML.

- Створіть новий каталог під назвою `odin-links-and-images`.

- У цьому каталозі створіть новий файл під назвою `index.html`.

- Заповніть звичайний шаблонний код HTML.

- Вкінці додайте такий `h1` до `body`: `<h1>Homepage</h1>`

## Елементи посилання
Щоб створити посилання в HTML, використовують елемент посилання. Щоб визначити елемент посилання, потрібно обгорнути текст або інший елемент HTML, який має бути посиланням, тегом `<a>`.

Додайте такий елемент до тіла створеної сторінки `index.html` та відкрийте сторінку у браузері:

```html
<a>click me</a>
```

Можливо, ви помітили, що при натисканні на посилання нічого не відбувається. Тег посилання не знає куди переходити. Ви повинні сказати йому місце призначення. Для цього використовують атрибут HTML.

Атрибут HTML надає додаткову інформацію елементу HTML та завжди розміщений всередині початкового тегу елемента. Зазвичай атрибут складається з двох частин: назви та значення, однак не всі атрибути вимагають значення. У нашому випадку потрібно додати атрибут `href` (hyperlink reference) до початкового тегу посилання. Значенням атрибута `href` є місце призначення, на яке потрібно направляти користувачів.

Додайте даний атрибут `href` до створеного елемента посилання та спробуйте натиснути на нього знову. Не забудьте оновити браузер, щоб застосувати нові зміни.

```html
<a href="https://www.theodinproject.com/about">click me</a>
```

Будь-який текст з тегом посилання без атрибута `href` буде звичайним текстом. Якщо атрибут `href` наявний, браузер надасть тексту синього кольору та підкреслення, щоб вказати, що це посилання.

Важливо зазначити, що теги посилання можна використовувати для будь-яких ресурсів в інтернеті, а не лише документів HTML. Ви можете направляти на відео, файли pdf, зображення та інше, але здебільшого ви направлятимете на інші документи HTML.

# --question--
## --text--

Що таке атрибут?
## --answers--

Атрибут HTML надає додаткову інформацію елементу HTML та завжди розміщений всередині кінцевого тегу елемента.

---

Атрибут HTML повідомляє браузеру вміст елемента.

---

Атрибут HTML надає додаткову інформацію елементу HTML та завжди розміщений всередині початкового тегу елемента.


## --video-solution--

3
